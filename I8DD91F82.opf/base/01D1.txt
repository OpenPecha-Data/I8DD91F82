༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W3CN6546
n/a
ImageGroup:
ISBN:
13CN6548
n/a
LCCN:
Title:
མེ་ཏོག་ལྟ་བུའི་ནམ་ཟླ།
me tog lta bu'i nam zla/
to-be-supplied
Author:
to-be-supplied
n/a
II C
Descriptor:
Original Publication:
Place:
Publisher:
II
In/a
n/a
1
Date:
Volume:
Total Volumes:
TBRC Pages:
Introductory Pages:
Text Pages:
Scanning Information:
VIL
Ina
Scanned at Tibetan Buddhist Resource Center, 1430 Massachusetts Ave, 5th Floor,
Cambridge, Mass. 02138.



༢༄༅། །མེ་ཏོག་ལྟ་བུའི་ནམ་ཟླ། །
༩ ༩༩༩ )
བུ་ཚེ་རིང་རྒན་པས་བརྩམས།
[། བོད་ལྗོངས་མི་དམངས་དཔེ་སྐྲུན་ཁང་།
ད
༽
A
，



ས
ན
མས་
11 44
བསལ
8
མེ་ཏོག་ལྟ་བུའི་ནམ་ཟླ།
ཆགས .it
ར་བE4
བུ་ཚེ་རིང་རྒན་པས་བརྩམས།
:： ་.
་
་
་ ་
，
་ ：:༧ et
，
་
བོད་ལྗོངས་མི་དམངས་དཔེ་སྐྲུན་ཁང་།



图书在版编目(CIP)数据
花样年代:藏文/普布次仁著,一拉萨,西藏人民出版社,
2016.5
ISBN 978 -7-223-04751 -7.. ...
| 1.0花1.0普….0散文集——中国当代
藏语N.0257
中国版本图书馆 CIP数据核字(2015) 第087032号
花样年代
编著,普布次仁
责任编辑道輔·才让多杰宗巴拉姆
封面设计 格次
出版发行 西藏人民出版社(拉萨市林北路20号)
印刷,拉萨市明鑫印刷有限公司
开 本 350 x1168 1/32
印 张 8.375
字数 129 千
「
撤次 2016年5月第1版
印次 2016年5月第1次印刷
数 01-2,000
书
SRN978-7-223 - 04751-7
定 价 23.00 元
版权所有,翻印必究



བཀུགས -
#
༣
*
：
་
རྩོམ་པ་པོ་ངོ་སྤྲོད་མདོར་བསྡུས།
བུ་ཚེ་རིང་རྒན་པ། བོད་ལྗོངས་རྩོམ་པ་པོ་མཐུན་ཚོགས་ཀྱི་ཚོགས་མི་
དང་། གཞིས་རྩེ་ས་ཁུལ་རིག་རྩལ་ལྷན་ཚོགས་ཀྱི་ཚོགས་མི། ད་ལྟ་བོད་ལྗོངས་
གཞིས་རྩེ་གྲོང་ཁྱེར་དུ་ལས་དོན་སྒྲུབ་བཞིན་ཡོད། དམའ་འབྲིང་དུས་ནས་
བརྩམས་ཆོས་སྤེལ་ཏེ་ད་བར་《སྦྲང་ཆར།》དང་《བོད་ཀྱི་རྩོམ་རིག་སྒྱུ་རྩལ།》
《གངས་རྒྱན་མེ་ཏོག》《ལྷོ་ཁའི་རྩོམ་རིག་སྒྱུ་རྩལ།》《སྤང་རྒྱན་མེ་ཏོག》 《ཟླ་
ཟེར།》《རི་བོ་ཉི་ཟླ་》《པོ་ཏ་ལ།》《མཚོ་སྔོན་བོད་ཡིག་གསར་འགྱུར།》
《བོད་ལྗོངས་སྒྱུ་རྩལ་ཞིབ་འཇུག》《 ཁམས་པའི་འཛུམ་རིས།》《 བོད་ལྗོངས་
ཉིན་རེའི་ཚགས་པར།》《མཚོ་སྔོན་ཁྲིམས་ལུགས་ཚགས་པར།》ཀྲུང་དབྱང་མི་
དམངས་ཀུན་ཁྱབ་རླུང་འཕྲིན་དང་བོད་ལྗོངས་རླུང་འཕྲིན་དེ་བཞིན་བོད་ཡིག་
དྲ་ཐོག་སོགས་ལྗོངས་ཕྱི་ནང་གི་ཚགས་པར་དུས་དེབ་དང་། རླུང་འཕྲིན། དྲ་
ཐོག་ཏུ་བརྩམས་སྒྲུང་དང་། སྙན་ངག ལྷུག་རྩོམ། དཔྱད་བརྗོད་སོགས་པའི་
བརྩམས་བྱ་བརྒྱ་ཕྲག་འགའ་སྤེལ་ཞིང་། སྦྲང་ཆར་དང་། བོད་ལྗོངས་ཉིན་
རེའི་ཚགས་པར། ཀྲུང་དབྱང་རླུང་འཕྲིན་ལས་ཁུངས། གཞིས་རྩེའི་ཚགས་
པར་བཅས་ཀྱི་བྱ་དགའ་ཐེངས་མང་ཐོབ་མྱོང་། བརྩམས་བྱ་འགའ་བོད་ལྗོངས་
མི་དམངས་དཔེ་སྐྲུན་ཁང་ནས་དཔེ་བསྐྲུན་འགྲེམས་སྤེལ་བྱས་པའི་《 ལྷུག་རྩོམ་



འདེམས་སྒྲིག་》དང་《 གངས་རིའི་གླུ་དབྱངས།》 མཚོ་སྔོན་མི་རིགས་དཔེ་
སྐྲུན་ཁང་ནས་དཔེ་སྐྲུན་འགྲེམས་སྤེལ་བྱས་པའི་《ཚེ་སྲོག་དང་སྐྱེ་ཁམས།》
《གཟི་དེབ་ཕྲེང་》སོགས་པའི་བསྡུས་དེབ་ནང་འཁོད་ཅིང་། ༢༠༡༣ལོར་
བོད་ལྗོངས་མི་དམངས་དཔེ་སྐྲུན་ཁང་ནས་བརྩམས་སྒྲུང་ཐུང་གྲས་དང་ལྷུག་
རྩོམ་བསྡུས་དེང་《རྩྭ་ཐང་གི་བུ་མོ་རྩྭ་ཐང་གི་གཏམ་རྒྱུད་》དང་བསྒྱུར་ཡིག་
《ར་ཅི་ལྟར་གསོ་ཚགས་བྱེད་དགོས་》ཞེས་པ་གཉིས་དཔེ་སྐྲུན་གནང་བ་དང་།
ལོ་དེར་བརྩམས་ སྒྲུང་འབྲིང་གྲས་དང་ཐུང་གྲོས་ཀྱི་བསྡུས་དེབ་《གྲོང་ཚོའི་
གཏམ་རྒྱུད་》མཚོ་སྔོན་མི་རིགས་དཔེ་སྐྲུན་ཁང་ནས་དུས་རབས་ཉེར་གཅིག་
པའི་བོད་ཀྱི་རྩོམ་པ་པོའི་དེབ་ཕྲེང་གི་ཁོངས་སུ་དཔེ་སྐྲུན་འགྲེམས་སྤེལ་བྱས།
བརྩམས་སྒྲུང་རིང་གྲས་《 ཆུ་མིག་དགུ་སྒྲིལ་》༢༠ ༡༥མཚོ་སྔོན་མི་རིགས་དཔེ་
སྐྲུན་ཁང་ནས་ད་པེ་སྐྲུན་འགྲེམས་སྤེལ་གནང་ཡོད་།



དཀར་ཆག
• • • ཟ་་་་་་་
མྱོང་བ་མར་ཁུའི་ཐིགས་པ། ........
ལྷ་ས། ………………..
དཔོན་ཆུང་དང་ཆང་རག….……...
ཞིང་གྲོང་གི་དཔྱིད་ཀ། ....
..…..... (14)
སྟོན་ལྷགས།
• .……..….. (18)
རླབས་རྩེ་ན་འཕྱོ་བའི་སེམས་པ།།
•..….….… (22)
ལོ་རྒྱུས་ཀྱི་དཔང་པོ། – རྒྱལ་རྩེ་མཁར་རྫོང་ .... ..........…. (25)
དགུན་དུས་ཀྱི་མྱོང་འཆར། ……………………… .…....…. (37)
ཟླ་འོད་ལས་འགྱེད་པའི་དྲན་འཆར། ། .……... (40)
རོལ་དབྱངས་ལྟ་བུའི་རྩྭ་ཐང་། ...... ............ (43).
སྒྱུ་རྩལ་གྱི་བང་མཛོད་རྒྱལ་རྩེ་དཔལ་འཁོར་ཆོས་སྡེ། …..…...... (50)
མེ་ཏོག་གསོས་པའི་མྱོང་ཚོར། ......
...... (60)
རྒྱལ་རྩེ་མདའ་དམག་དུས་ཆེན། ….......
...... (63)
གངས་ལྗོངས་དང་མ་ཎི་འཁོར་ལོ། ..…………. (77)
ཚོར་རྟོགས་ཀོ་ཤུན་མ།
...... (86)
༣
-
-
ཀ་



(118)
ང་དང་རྩོམ་རིག ..
རྔོན་པ་དང་འབྲོང་ཕྲུག …………..….
བ བ 。。。。 (87）
ལོ་ཆང་མངར་མོ།
............... (90)
སྒེའུ་ཁུང་ཆུང་ཆུང་ནས་མཐོང་བའི་འཕོ་འགྱུར་ཆེན་པོ། ..………… (92)
བླ་འགུགས། ……………
......…….. (99）
འབྲོག་ཁྱིའི་གླེང་གཏམ།
...... (106).
ཧྲང་ཧའེ་ནས་ཕ་ཡུལ་དྲན་པ།………..
བ..….... (110)
མཐུན་སྒྲིལ་དང་གཏོར་བརླགས། …..
(125)
《 ཤངས་པའི་རྣམ་ཤེས་》མཇལ་རྗེས་ཀྱི་སེམས་ཚོར་ཐན་ཐུན། ... (129)
མངར་སྐྱུར་འཚོ་བའི་བག་ཆགས།…………………………………………………….. (135)
རང་དབང་ཐོབ་པའི་བྱིའུ་ཆུང་། །
..............
(136)
ཁྱི་དང་ཞི་མི། .……….….……………………….……..…......….....…. (140)
སྨྱུ་གུ། .…...….
...…..... (146)
ཕྱུག་འགྱུར་མེ་ལྕེས་ང་ལ་སྙིང་སྟོབས་སྦྱིན། .…...…….…….….. (149)
ས་བོན། ....
... (152)
དྭངས་གསལ་གྱི་སེམས་ཁམས་ཁྱེད་པ་གང་དུ་ཡོད། ………………...…… (155)
མེ་ཏོག་དང་ཚེ་སྲོག
......…... (158)
མི་ཚེ་ཞི་མིའི་ཨ་སྟོང་། ….…………………...
...... ( 161)
ཆོག་ཤེས་ཅན་ལ་ནོར་གྱི་ཆེ་ཆུང་མེད།
•…..……. (164)
དྲོད་ལམ་ལམ་གྱི་བརྩེ་བ། …….…..
•..…， (I74)



ཡབ་ཆེན་དྲན་པ། ...…...…..
…………….….……….. (175)
ཡིད་དུ་འོང་བའི་མི་ཚེའི་སྒྲུང་གཏམ། ..……………. .…....... ( 192)
བརྩེ་དུངས། །
...... ( 195）
ཤོག་སྙིགས་འཚོང་མཁན་གྱི་རྒད་པོ། ...….
...... （198）
དར་དཀར་གཙང་མའི་བསུ་བ། .………………….
...... (201)
བྱིས་བློའི་སྒྲུང་གཏམ། ….……….
...... (204)
ས་མཐོའི་འབྲོག་པའི་དྭངས་གཙང་གི་སེམས། ... ..…..... (208)
རླབས་རྒྱུན་ལྟ་བུའི་བརྩེ་དུངས།
..... (211)
མི་ཚེའི་ཟློས་གར། …………..
…... (214)
ཕོ་ཧྲེང་ཆོས་འཕེལ་གྱི་མི་ཚེ་དང་ངའི་སེམས་གཅོང་། ….…...…….. (217)
སེམས་ཁོང་གི་སྙིང་གཏམ།
(231)
ལམ་འཕྲད་འགྲུལ་པ། -
.….. (234)
.…..………. (244)
མཇུག་བྱང་། .…….………
(259)
ཨོ་ཀོག...



-
.
" .في أوها: اود ، و با
به دو په
تمه وه
،
ز
ه ؟
نه به
:
:
:
و وه
دهد
تار
" وات و نمی
,



མྱོང་བ་མར་ཁུའི་ཐིགས་པ།
སྣ་ཚོགས་འཚོ་བའི་སེམས་སྐྱེས་མྱོང་བ་དང་།
བརྩེ་དུང་འདྲ་མིན་ལས་ཀྱི་འཆར་སྒོ་དང་།
མི་དང་བྱ་དངོས་ཚོགས་ཀྱི་བག་ཆགས་སོགས།
སེམས་ཁོང་རུས་པའི་གཏིང་གི་བསླབ་བྱ་དག
ལུས་ལ་བྱུགས་ཏེ་སིམ་པའི་མར་ཁུ་བཞིན།
ལུས་སེམས་གཉིས་ཀྱི་ཡངས་པའི་ཞིང་ས་ལ།
མྱུ་གུ་འབུས་པའི་ས་བོན་ཇི་བཞིན་དུ།
ས་ཆུ་ཉི་འོད་འཛོམས་པའི་མཐུན་རྐྱེན་ལས།
སེམས་ལ་བཞད་ཅིང་སྨིན་པའི་འབྲས་བུ་དེ།
འདི་དང་འདི་ཞེས་དབྱེ་བའི་བློ་རིག་དང་།
རྣམ་དཔྱོད་ཅན་གྱི་སྐྱེ་བོ་སུ་ཞིག་མཆིས།
སཋ
，，
,



ལྷ་ས། སེམས་ཀྱི་ཞེན་ཆགས་དང་ཡིད་ཀྱི་འབོད་པ་དེ་ཡིན་ནམ། ལྷ་ས།
སྔར་སོང་ལྷ་ཚོགས་ཀྱིས་ཡོངས་སུ་བསྐོར་བའི་ལྷ་ཡུལ་དེར། བློ་གྲོས་ཀྱི་རྩལ་
ལས་ཕྱུང་པའི་བརྗིད་ཉམས་ཕོ་བྲང་དམར་པོ་ཡོད་ལ། འོད་ཟེར་གྱི་དཀྱིལ་
འཁོར་དང་འཇའ་ཚོན་གྱི་གུར་ཁང་བཞིན་མཛེས་པའི་ནོར་བུ་གླིང་ཁ་ཡོད། ལྷ་
སར་དད་ལྡན་སེམས་ཀྱི་གནས་ཁང་གཙུག་ལག་ཆེ་ཆུང་ཡོད་ལ། དད་ཅན་འདི་
ཕྱིའི་སྐྱབས་མགོན་ཇོ་ཤག་རྣམ་གཉིས་ཡོད། ལྷ་སར་གཙུག་ལག་ནོར་བུའི་བང་
མཛོད་སེར་འབྲས་དགའ་གསུམ་ཡོད་ལ། ལོ་རྒྱུས་དམངས་སྲོལ་གྱི་མེ་ལོང་བར་
སྐོར་དང་ཁྲོམ་གཟིགས་ཁང་ཡང་ཡོད། ལྷ་ས། སེམས་ཀྱི་འཆར་སྣང་དང་ཡིད་
ཀྱི་འདུན་པ་དེ་ཡིན་ནམ། སྔར་སོང་ལྷ་ཚོགས་ཀྱིས་བསྐོར་ཞིང་དབེན་པའི་རི་
ཁྲོད་འདྲ་བའི་ཞིང་ཁམས་དེ་ན། ད་གཟོད་མི་རིགས་དང་སྐད་རིགས་མི་
མཚུངས་པའི་མི་ཚོགས་མཐུག་ཅིང་། མཐོན་པོ་དགུང་སྔོན་དབྱིངས་སུ་བྱ་ཁྱུང་
འདྲ་བའི་ལྕགས་བྱ་ལྡིང་འཁོར་ལ་བྲེལ་ལ། དོག་མོ་ས་གཞིའི་སྟེང་ན་གཡུ་
འབྲུག་སྔོན་མོའི་འཁྱུག་འགྲོས་མྱུར་ཞིང་། ཕྲེད་གཞུང་སྡོམ་དྲའི་སྟེང་གི་མི་
གཅིག་སྣ་ ཚོགས་འཕྲུལ་ རིགས་ ཀྱིས་ སྔར་ སོང་ དབེན་ པ་ བཅོམས། ལྷ་ ས།
སེམས་ཀྱི་དམིགས་པ་དེ་དང་ཡོད་ཀྱི་གཏད་ས་དེ་ཨེ་ཡིན། ཕོ་བྲང་དམར་པོའི་
མདུན་དུ་ལངས་དུས། ང་རང་མིག་མེད་གྲོག་མ་ལྟ་བུའི་ཉམས་ཞན་ནུས་མེད་



ཞིག་དང་། རྫོང་རྒྱབ་ཀླུ་ཁང་ནས་པོ་ཏ་ལར་ཅེར་དུས། རང་སེམས་ཀླུ་དབང་
རྒྱལ་པོའི་ཕོ་བྲང་བཞིན་དུ་དབེན་འཇགས་ལ་གནས་ཐབས་མི་འདུག ཉམས་
ཆུང་གི་ང་རང་། ནུས་མེད་ཀྱི་ང་རང་། ཉམས་ཞན་གྲོག་མ་ཞིག་གི་རང་ཚུགས་
འཛིན་ན། ཕོ་བྲང་གི་གཡས་གཡོན་ལ་འཁོར་བའི་དད་ལྡན་གྱི་མི་ཚོགས་དེ་དག་
དམིགས་པ་དང་ཁ་ཕྱོགས་མི་མཚུངས་ཤིང་འདུར་རྒྱུག་ལ་བྲེལ་བའི་མིག་མེད་
གྲོག་མའི་ཚོགས་ནི་ཨེ་ཡིན། ལྷ་ས། རྨི་ལམ་ལྟ་བུའི་བགས་ཆགས་ཤིག་དང་
འཇའ་ཚོན་ལྟ་བུའི་སེམས་འདུན་དེ་ཡིན་སྲིད་དམ། ལྷ་ས་ཆུང་དུས་ཨ་མའི་
ཞིམ་མངར་ནུ་ཞོ་དེ་ཡིན་ཚེ། ངས་དྲན་སྣང་གི་གཤོག་ཟུང་བརྐྱངས་ཏེ་ཨ་མའི་
མགུལ་ལ་དམ་པོར་འཁྱུད་ངེས། ལྷ་ས་དྲོད་ལམ་ལམ་གྱི་ཨ་མའི་པང་ཁ་དེ་ཡིན་
ན། ངས་བདེ་མོའི་པང་དུ་སྐྱིད་པོའི་རྨི་ལམ་ལ་བཞུགས་ངེས། ལྷ་ས་བྱམས་
དང་བརྩེ་བས་ཕྱུག་པའི་ཨ་མའི་འཛུམ་ཞལ་དེ་ཡིན་ཚེ། ངས་རྒྱང་བཞུད་ཀྱི་
རྐང་རྗེས་རེ་རེར་སྨོན་འདུན་བཟང་པོའི་མེ་ཏོག་གི་ཕྲེང་ཞལ་རེ་རེ་འཇོག་ངེས།
ལྷ་ས། ཚབ་བྱེད་ཀྱི་མིང་ཚིག་ཞིག་དང་ནམ་དུས་ཤིག་གི་རྒྱང་འབོད་ནི་ཨེ་ཡིན།
ཕོ་བྲང་དམར་པོའི་ཡང་སྟེང་དུ་ལངས་ཏེ། འདུ་ལོང་ཁྲོད་ཀྱི་ལྷ་སར་ཕྱོགས་
སྐབས། སེམས་པ་དགུང་སྔོན་དབྱིངས་སུ་འཁོར་བའི་སྤྲིན་དཀར་གྱི་འཁྱུག་
འགྲོས་ཇི་བཞིན་སྡོད་ཚུགས་མེད་འདུག་ལ། འདུན་པ་རྒྱང་རིང་རྒྱང་རིང་ལ་
ཕྱོགས་པའི་དྭངས་གསལ་སྐྱིད་ཆུ་བཞིན་དུ་བར་མེད་ལ་བཞུར་འགྲོ། ཕོ་བྲང་
དམར་པོའི་ཡང་སྟེང་དུ་ལངས་ཏེ། སེམས་འདུན་གྱིས་སྐུལ་བའི་རྨི་ལམ་ལྟ་བུའི་
འཆར་སྣང་ལ་བཞུགས་སྐབས། མིག་ལམ་དུ་འཆར་བའི་ཡུམ་ཆེན་འདྲ་བའི་
སེམས་ཁོང་གི་ལྷ་ས། ལྷ་ཚོགས་མེད་པའི་ལྷ་ཡུལ་དེ་ཡིན་ནམ།



དཔོན་ཆུང་དང་ཆང་རག
ང་རང་ནི་ཆང་རག་ལ་མོས་པ་མེད་པ་མ་ཟད། ཆང་རག་ཚོད་མེད་
འཐུང་རྒྱུར་ངོ་རྒོལ་མཐའ་ཅིག་ཏུ་བྱེད་མཁན་གྱི་མི་ཞིག་ཡིན། ལོ་གསར་སྐབས་
དང་ལྷག་པར་དུ་ལོ་གསར་ཚེས་གཅིག་གི་ཞོགས་པ་ཚང་འཁོལ་འཐུང་རྒྱུ་ནི་
དབུས་གཙང་ཁུལ་དུ་མེད་དུ་མི་རུང་བའི་གོམས་སྲོལ་ཞིག་དང་རྟེན་འབྲེལ་ཞིག་
ཡིན་མོད། ཆུང་དུས་སུ་ང་རང་ལོ་གསར་སྐབས་ཆང་འཁོལ་འཐུང་རྒྱུར་ལའང་
དགའ་པོ་གཏན་ནས་མེད། རྗེས་སུ་ཕ་མ་དང་རྒན་རབས་ཚོས་དེ་ནི་རྟེན་
འབྲེལ་ཞིག་ཡིན་པས་ངེས་པར་འཐུང་དགོས་པའི་ཁ་ཏ་བསླབ་བྱའི་འོག ང་
རང་ཆང་འཁོལ་འཐུང་རྒྱུར་རིམ་པས་གོམས་པ་མ་ཟད་ཆང་འཁོལ་འཐུང་རྒྱུར་
དགའ་བར་གྱུར
ངས་ང་དང་གི་ཕ་མར་གུས་བཀུར་ཆེན་པོ་བྱེད་ཀྱི་ཡོད་ལ། དེ་སྔ་པཱ་
ལགས་ཁོང་གིས་ཕྱི་ལ་ཆང་རག་མཆོད་དེ་ཁྱིམ་ལ་ལོག་འཕྱི་བའི་དུས་མ་གཞི་
སེམས་ཁྲལ་བྱུང་ཡང་མི་འདོད་པ་དེ་ཙམ་བྱེད་མ་མྱོང་། ཐེངས་གཅིག་པཱ་
ལགས་དང་ཁོང་གི་ཆང་འཐུང་གྲོགས་པོ་འགས་ཁྱིམ་ཚང་གཞན་ཞིག་ཏུ་ཆང་
རག་མང་ཙམ་བཞེས་རྗེས། པཱ་ལགས་ཁོང་དེ་ཉིན་མཚན་མོ་འཕྱི་པོར་ར་བཟི་
སྟེ་གཅིག་པུར་རང་ཁྱིམ་ལ་ལོག་པའི་ལམ་བར་དུ་འོབ་དོང་ནང་ལྷུངས་ཏེ་སྤྱན་



པར་གསལ
ཀ
དྲུག །
ཡ་གཅིག་ལ་རྨས་སྐྱོན་ཕོག ཧ་ལམ་ཟླ་ཕྱེད་ཙམ་གྱི་སྨན་བཅོས་རྗེས་དྲག་སྐྱེས་
བྱུང་ཡང་། སྤྱན་ལ་དྲག་ཏུ་མེད་པའི་རྨ་ཤུལ་ཞིག་ལུས། དུས་དེ་ནས་བཟུང་པཱ་
ལགས་ཀྱིས་ཕྱི་ལ་ཆང་རག་མཆོད་དེ་འཕྱི་ཙམ་ལུས་ཚེ་ང་འི་སེམས་ནང་སེམས་
ཁྲལ་ཆེ་ཞིང་། པཱ་ལགས་ཁོང་ར་བཟི་ནས་ཁྱིམ་ལ་ལོག་ཕེབས་དུས་ཧ་ཅང་གི་མི་
དགའ་བའི་སྣང་བ་ཞིག་གིས། ཁོང་གི་གཟིམས་ཆས་བཅས་རྗེས་མ་འདོད་པའི་
ཚུལ་དུ་སྨྲ་བ་མེད་པར་ང་རང་སྔོན་ལ་ཉལ་བར་འགྲོ་གི་ཡོད། དུས་དེ་ཙམ་ནས་
བཟུང་ཆང་རག་མང་པོ་འཐུང་མཁན་གྱི་མི་ལ་སེམས་གཏིང་ནས་མི་འགའ་བའི་
ཚོར་སྣང་ཞིག་ངང་གིས་འཆར། ་་་་ ་
སྐབས་དེ་ཙམ་ནས་ད་བར་མི་ལོ་བཞི་བཅུར་ཉེ་བ་ཞིག་སོང་འདུག་མོད།
ང་རང་སྔར་བཞིན་ཆང་རག་མང་པོ་འཐུང་མཁན་གྱི་མི་ལ་དགའ་པོ་མེད། ལོ་
མང་གིས་ཉམས་ཞིབ་བྱས་པ་བརྒྱུད་ང་ཚོ་བོད་མི་ནི་ཆང་རག་འཐུང་རྒྱུར་དགའ་
བའི་མི་རིགས་ཤིག་རེད་ལ། ཆང་རག་འཐུང་མི་ཤེས་པའམ་འཐུང་མི་མཁས་
པའི་མི་རིགས་ཤིག་ཀྱང་རེད། ཆང་རག་བཏུངས་ནས་ལས་དོན་ལ་འཐུས་ཤོར་
དང་བདེ་ཐང་དང་ཐ་ན་ཚེ་སྲོག་ལ་བར་ཆད་མང་པོ་ཡོང་བཞིན་པ་ནི་《ཇ་ཆང་
ལྷ་མོའི་བསྟན་བཅོས་》དང་《ཆང་རག་གི་ཉེས་པ་གླེང་བ་》ལ་སོགས་སྔ་མོ་
དང་ད་ལྟའི་མཁས་པ་མང་པོའི་བསྟན་བཅོས་དང་རྩོམ་ཡིག་ནང་དུ་གསལ་བ་མ་
ཟད། ནམ་རྒྱུན་གྱི་སྤྱི་ཚོགས་འཚོ་བའི་ནང་ནས་དེ་དང་དེ་འདྲའི་དཔེ་མང་
དག་ཞིག་ང་ཚོས་མིག་མཐོང་ལག་ཟིན་ཡོང་དང་ཡོང་བཞིན་པ་ནི་ཀུན་གྱིས་
མཁྱེན་གསལ་རེད་།
འོན་ཀྱང་ནམ་རྒྱུན་གྱི་འཚོ་བའི་ནང་ང་ཚོས་ཆང་རག་གི་ཉེས་སྐྱོན་དེ་
དག་མི་མཐོང་བའམ། མཐོང་ཀྱང་མི་མཐོང་བའི་ཚུལ་དུ་ད་དུང་ཆང་རག་ནི་



སྤྱི་ཚོགས་འཚོ་བའི་ནང་མེད་དུ་མི་རུང་བའི་གལ་ཆེའི་དངོས་པོ་ཞིག་ལ་བརྩིས་
ཏེ། དེ་ནི་མི་དང་མིའི་བར་གྱི་འབྲེལ་ལམ་འཛུགས་པའི་ཟམ་པ་དང་། སྒེར་
དོན་དང་གཞུང་དོན་སྒྲུབ་བྱེད་ཀྱི་ལག་འཁྱེར་ལྟ་བུར་བྱེད་ཅིང་། ད་དུང་རྒྱུན་
པར་སུ་ཞིག་གིས་ཆང་རག་ག་ཚོད་ཀྱིས་མང་བ་འཐུང་ཐུབ་ན་དེ་གཟི་བརྗིད་
ཞིག་ཏུ་ངོས་འཛིན་བྱེད་པ་ནི་ཡ་མཚན་དགོས་པའི་གནས་ཤིག་ཏུ་སེམས་ཤིང་།
ད་དུང་མི་མང་པོ་ཞིག་གིས་ནམ་ཞག་རྒྱུན་དུ་རང་མི་རིགས་ཀྱི་ཕུལ་བྱུང་རིག་
གནས་གཞན་གྱི་ཐད་ཆ་རྒྱུས་རི་བོང་གི་རྭའི་ཚུལ་དང་
། རང་མི་རིགས་ཀྱི་སྐད་
ཡིག་ཐད་བྱིས་པ་ཀ་ཁའི་ཚུལ་དུ་སྣང་མོད། མི་རིགས་ཀྱི་ཆང་རག་གི་རིག་
གནས་ཐད་གླེང་སློང་བྱེད་དུས། མཁས་པ་མཁས་པའི་ཚུལ་འཛིན་ཏེ་ལབ་རྒྱུ་
གླེང་རྒྱུ་ཤིན་ཏུ་མང་། །
གཅིག་བྱས་ན་ང་རང་ཆུང་དུས་ནས་ཆང་རག་འཐུང་རྒྱུར་མི་དགའ་བའི་
དབང་གིས་ཡིན་ཤས་ཏེ། མི་ལོ་འདི་ལྟར་མང་པོ་ཞིག་ནང་ངས་ཆང་རག་གི་
ཡོན་ཏན་ལས་ཆང་རག་གི་ཉེས་པའམ་གཞན་ཆ་དེ་མང་བ་མཐོང་ལ། ལྷག་
པར་དུ་རང་མི་རིགས་ཀྱི་ཆང་རག་འཐུང་སྟངས་དེར་ཞན་ཆ་ལས་ཡོན་ཏན་ཕྲན་
བུ་ཙམ་ཡང་ཡོད་པ་མ་མཐོང་། འདིར་གསལ་བཤད་ཞུ་དགོས་པ་ཞིག་ནི་གུས་
པས་རང་མི་རིགས་ཀྱི་ཆང་རག་འཐུང་སྟངས་ཞེས་པ་ནི་ཆང་རག་ཚོད་མེད་
འཐུང་མཁན་གྱི་ཡོངས་ཁྱབ་རང་བཞིན་གྱི་སྐྱེ་བོ་ཚོར་བརྗོད་པ་ལས། ཆང་རག་
འཐུང་རྒྱུར་ཚོད་འཛིན་གནང་མཁན་ཚོར་ཟེར་བ་མ་ཡིན།
རང་མི་རིགས་ནི་ཆང་རག་འཐུང་མི་ཤེས་པའི་མི་རིགས་ཤིག་རེད་ཅེས་
བརྗོད་ན་ཐལ་སྐྱོན་མ་མཆིས་ཏེ། ཆང་རག་ལ་དགའ་བའི་ང་ཚོ་བོད་མི་མང་པོ་
ཞིག་གིས་ཆང་རག་འཐུང་བའི་ཚད་གཞི་ནི་ཁ་ངོམ་པའམ། ཆང་རག་འཐུང་



རྒྱུའི་འདོད་པ་སེལ་བ་ཙམ་མིན་པར་ཆང་རག་འཐུང་བའི་ཚད་གཞི་འདི་བཞིན་
ར་བཟི་སྟེ་མུ་མཐུད་འཐུང་ཐབས་མེད་པའམ། ར་བཟི་སྟེ་གོམ་པ་སྤོ་མི་ཐུབ་པ་
དེ་ཚད་དུ་བྱེད་པ་མ་ཟད། ཆང་རག་འཐུང་དུས་ཀྱང་རང་ལུས་ཀྱི་འཇུ་ནུས་ལ་
གཞིགས་ནས་དལ་དལ་ལྷོད་པོར་མི་འཐུང་བར་རྫོགས་རྒྱུ་མེད་པའི་ཞབས་དག་
གི་ངང་དུ་དུས་འདའ་བར་བྱེད། །
རང་མི་རིགས་ནི་ཆང་རག་ལ་དགའ་བས་ཆར་རག་འཐུང་དུས་སུ་སྤྱོད་
ཆོག་པའི་མིང་ཚིག་ཕུན་སུམ་ཚོགས་པ་སྟེ། གང་མཉེས་དང་། ཞབས་དག
གཉིས་སྒྲོན་ཞབས་དག གསུམ་སྒྲོན་ཞབས་དག གཉིས་འབྲེལ་ཞབས་དག
གསུམ་འབྲེལ་ཞབས་དག ལྔ་འབྲེལ་ཞབས་དག དེ་དུང་མི་རིགས་དང་རྒྱལ་
ཁབ་གཞན་ནས་ནང་འདྲེན་བྱས་པའི་ཆང་ཕོར་སྣོལ་འབྲེལ་གྱི་ཞབས་དག་དང་
ཆང་ཕོར་སྐེ་སྐོར་གྱི་ཞབས་དག་སོགས་ཤིན་ཏུ་མང་། ང་ཚོའི་མི་རིགས་འདི་
ཆང་རག་འཐུང་མི་ཤེས་པའི་མི་རིགས་ཤིག་རེད་ཟེར་དོན་ཐད་ད་དུང་དཔང་
རྟགས་གཞན་ཞིག་ཡོད་པ་ནི། གཞན་མི་རིགས་ཚོ་ཆང་རག་འཐུང་དུས་ཁ་ལག་
ཟ་གིན་ཟ་གིན་ཆང་རག་འཐུང་གིན་འཐུང་གིན་གྱིས་བལྟས་པའི་ཚེ་ན་ལུས་ལ་
འཇུ་ཞིང་སྣང་བ་སྤྲོ་པོའི་ངང་དུ་འཐུང་བ་དང་། འཐུང་ཚོད་རན་པོར་སླེབས་
སྐབས་འཐུང་མཚམས་འཇོག་མོད། ང་རང་ཚོ་ནི་ཆང་རག་འཐུང་རྒྱུ་གཙོ་བོ་
དང་ཁ་ལག་ཟ་རྒྱུ་ནི་ཞོར་ཡིན་ཞིང་། མི་མང་པོ་ཞིག་གིས་ཆང་རག་འཐུང་དུས་
ཟས་སྣང་མེད་དུ་བཏང་ནས་ཟས་མི་ཟ་བའམ་ཟས་ཀྱང་ཉུང་ངུར་བྱས་ཏེ།
ཁོག་པའི་ནང་ཁ་ལག་གི་གནས་བབ་དེ་ཆུང་ངུ་ཞིག་དང་ཆང་རག་གི་གནས་
བབ་ཆེན་པོ་ཞིག་ཏུ་བྱེད་པ་མ་ཟད། མི་མང་པོ་ཞིག་ནས་ཟོས་པའི་ཁ་ལག་དེ་
དག་ཀྱང་ཆང་རག་འཐུང་དྲག་ནས་རྦད་དེ་བཟི་རྗེས་སྐྱུག་པ་དང་མཉམ་དུ་ལྷག་



མེད་སྨྱུག་འགྲོ་བ་རེད། དེ་ལྟའི་ངང་དུ་ཕོ་བ་དང་། མཆིན་པ། མཁལ་མའི་
ནད་སོགས་ཀྱིས་རྐྱེན་པས་ན་སོ་ཆུང་ངུའི་དུས་ནས་ཕྱི་མའི་ལམ་དུ་འགྲོ་མཁན་
མང་བ་དང་། ད་དུང་ཆང་རག་གིས་རྐྱེན་པས་འཁྲུག་བརྩོད་དང་། འགྲིམ་
འགྲུལ་དོན་རྐྱེན་གྱི་ཁྲོད་དུ་འདས་གྲོངས་ལ་འགྲོ་མཁན་ནི་ཤིན་ཏུ་མང་། །
གོང་དུ་བརྗོད་པ་དེ་དག་ནི་རང་གི་གཟུགས་ གཞི་དང་ཚེ་སྲོག་དང་
འབྲེལ་བའི་ཆག་རག་གི་གནོད་སྐྱོན་ཡིན་ཞིང་། ད་དུང་ཡང་ཆང་རག་གིས་
རྐྱེན་པས་རང་གི་ལས་ཀར་འཐུས་ཤོར་དང། ལས་གནས་ཤོར་བ། ལས་
གྲོགས་བར་དང་། སློབ་གྲོགས་བར། འགོ་ཁྲིད་དང་མང་ཚོགས་བར། དགེ་
སློབ་བར། བཟའ་ཚང་བར། ངོ་ཤེས་པ་དང་མི་ཤེས་པའི་བར་ལ་དོན་མེད་
འགལ་ཟླ་དང་འཁྲུག་བརྩོད། ཐོ་ན་ཤི་རྨས་ཀྱི་དོན་རྐྱེན་དང་། ཁྱིམ་ཚང་ཁ་
ཐོར་ལ་འགྲོ་བའི་གནས་ཚུལ་ནི་ནམ་མཁའི་སྐར་མའི་ཚུལ་དུ་མང་། རྒྱུ་མཚན་
དེ་འདྲ་ཞིག་གིས་རྐྱེན་པས་ང་རང་ཆང་རག་ལ་དགའ་པོ་གཏན་ནས་མེད་ལ།
ཆང་རག་ཚོད་མེད་འཐུང་རྒྱུར་ངོ་རྒོལ་བྱེད་པ་ཡིན། དེ་འདྲ་སོང་ཙང་ངས་
《གྲོགས་པོ་ཆང་ལ་བརྟེན་པའི་འབྲས་བུ་》དང་《 ཆང་རག་གི་ཡོན་ཏན》
《ཆང་ཕོར་ནང་གི་མི་ཚེ་དང་ཆང་ཕོར་ནང་གི་ལས་དབང་》སོགས་རྩོམ་ཐུང་
འགའ་བྲིས་ཏེ་སྤེལ་མྱོང་།
དེ་སྔ་སྤྱི་ཚོགས་སྟེང་དུ་མཚར་གཏམ་འདི་འདྲ་ཞིག་ཁྱབ་པ་སྟེ། ཕྱི་རྒྱལ་
ནས་ཡོང་བའི་སྤྲོ་འཕྱམ་པ་ཞིག རྩེ་ཕོ་བྲང་ལ་སོང་ནས་ཁོས་པོ་ཏ་ལའི་འཛུགས་
བསྐྲུན་གྱི་རྩེར་གསོན་ལག་རྩལ་གྱི་ཕྱིའི་བཀོད་པ་དང་། ཁྱད་དུ་འཕགས་ཤིང་
རིག་གནས་ཀྱིས་ཕྱུག་པའི་ངོ་མཚར་རྟེན་དང་བརྟེན་པ་བཅས་པའི་ནང་གི་



བཀོད་པ་དེ་དག་མཐོང་རྗེས། ཧ་ལས་ལས་དང་ཧང་སངས་སངས་ངང་མཛུབ་
མོ་གནམ་ལ་ཀེར་ཏེ་“ དངོས་གནས་མི་རིགས་འདི་ནི་ཁྱད་དུ་འཕགས་ལ་རླབས་
ཆེ་ཞིང་རེ་བས་ཁེངས་པའི་མི་རིགས་ཤིག་” རེད་ཅེས་བསྔགས་བརྗོད་བྱས། དེ་
ནས་ཁོ་རྫོང་རྒྱབ་ཀླུ་ཁང་དུ་བསླེབས། ཁོས་དེ་གར་བོད་རིགས་ཤིན་ཏུ་མང་བ་
ཞིག་ཤོ་སྦག་ལ་གཡེང་བཞིན། དེ་ལས་མང་བ་ཞིག་སྦྲང་མ་སྐྱུར་རྩིར་འཁོར་བ་
ལྟར་འབུངས་ཏེ་ཆང་རག་ལ་བག་མེད་ལོངས་སྤྱོད་བྱེད་བཞིན་ཡོད་པ་མཐོང་
རྗེས། ཡིད་ཤིན་ཏུ་ཕམ་པའི་ངང་དུ་མགོ་བོ་ཕྲེད་ལ་གཡུགས་ཏེ་“ ད་ཡིན་ན་མི་
རིགས་འདི་རྦད་དེ་ཚར་ཞག མི་རིགས་འདི་ནི་རེ་བ་དང་མདུན་ལམ་མེད་པའི་
མི་རིགས་ཤིག་རེད་” ཅེས་བློ་ཕམ་བྱེད་ཟེར། གནས་ཚུལ་དེ་འདྲ་ཞིག་དངོས་སུ་
བྱུང་མིན་ར་སྤྲོད་བྱེད་དཀའ་མོད། སྣང་ཚུལ་འདི་རིགས་ནི་གཡོལ་ཐབས་མེད་
པའི་བདེན་དོན་ཞིག་ཡིན་པ་ཀུན་གྱིས་ཤེས་ཐུབ། །
ང་ཚོ་བོད་པ་ནི་ཆང་རིག་ལ་དགའ་བའི་དབང་གིས། བརྙན་འཇུག་
བྱས་པའི་དེང་དུས་གླུ་པའི་གླུ་གཞས་འོད་སྡེར་ནང་དུ། བརྙན་འཇུག་མཁན་
དང་གླུ་པ་མང་པོ་ཞིག་ནས་ཆང་རག་འཐུང་རྒྱུ་ནི་རང་མི་རིགས་ཀྱི་ཁྱད་དུ་
འཕགས་པའི་གོམས་སྲོལ་ཞིག་ཏུ་སེམས་ཏེ། ཤིན་ཏུ་མང་བའི་འོད་སྡེར་ནང་ང་
ཚོ་བོད་མི་ཚོས་ཆང་རག་ལོངས་སྤྱོད་བྱེད་པའི་སྣང་བརྙན་མང་དག་ཞིག་དཔར་
འཇུག་བྱེད་པ་མ་ཟད། ལ་ལས་ད་དུང་ཆང་རག་ཚོད་མེད་དང་བཙན་དབང་
གིས་ཨུ་ལུད་རྒུ་ལུད་བླུགས་པའི་ཞེ་ལོག་དགོས་པའི་ཚུལ་མང་པོ་ཞིག་ཀྱང་དཔར་
ལེན་བརྙན་འཇུག་བྱེད་པ་དེ་ནི་མི་རིགས་ཀྱི་རིག་གནས་དྲིལ་བསྒྲགས་བྱེད་པ་
ཞིག་མ་ཡིན་པར། རང་མི་རིགས་ལ་མཚན་བཤས་སམ་རང་མི་རིགས་ཀྱི་སྔོ་ལོ་
གཞན་ལ་འཕྱར་བ་ཞིག་ཏུ་སེམས།



དེང་སྐབས་སྤྱི་ཚོགས་སྟེང་གླེང་སྲོལ་འདི་འདྲ་ཞིག་ཡོད་དེ། ལང་ཚོ་
དང་གཟུགས་གཞི་བློས་གཏོང་གིས་ན་སོ་གཞོན་དུས་ཆང་རག་ཚོད་མེད་འཐུང་
སྟེ་དབུ་ཁྲིད་དང་གོང་ནས་ཕེབས་པའི་ལས་དོན་རུ་ཁག་ལ་ཞབས་ཞུ་གང་ལེགས་
གྲུབ་སྟེ་རང་གིས་གོ་གནས་འཕར་ཐབས་བྱེད་པ་དང་། དཔོན་གནས་ལ་འཁོད་
རྗེས་གཞུང་གི་འགྲོ་སོང་བཏང་ནས་སྨན་བཅོས་ངལ་གསོ་བྱེད་ཟེར། གནས་
ཚུལ་འདི་རིགས་ནི་ཡོངས་ཁྱབ་མིན་ཀྱང་གཏན་ནས་ཡོད་པ་མ་རེད་ཅེས་གླེང་
ཐབས་བྲལ་ཏེ། མི་མང་པོ་ཞིག་དཔོན་གནས་ཀྱི་ཆེད་དུ་མིན་ཡང་ལས་ཀའི་
དགོས་པའི་དབང་དུ་རང་གི་བློ་ལས་འགལ་ཏེ་ཆང་རག་མང་པོ་ཞིག་འཐུང་
དགོས་པ་ནི་དངོས་སུམ་བདེན་པར་སྣང་།
ང་རང་སློབ་གྲྭ་མཐར་ཕྱིན་ཏེ་མངའ་རིས་སུ་ལས་དོན་སྒྲུབ་སྐབས། ང་
རང་ཆང་རག་འཐུང་གི་མེད་ཅེས་བརྗོད་དུས། མི་མང་པོ་ཞིག་ནས་མགོ་བོ་
ཕྲེད་དུ་གཡུག་ཅིང་ཡིད་ཆེས་གཏན་ནས་མེད་པའི་ངང་དུ། ཁྱེད་རང་གཙང་
ནས་མ་ཡིན་ནམ། ཆང་རག་མི་འཐུང་བའི་གཙང་པ་ཞིག་ཡོད་པ་མ་གོ་ལ་དེ་
བས་ཀྱང་མ་མཐོང་ཟེར།
དེ་ནས་ང་རང་མངའ་རིས་ནས་གཙང་ཁུལ་དུ་ལས་བསྒྱུར་བྱས་རྗེས།
ངས་ང་རང་ཆང་རག་འཐུང་གི་མེད་ཅེས་བརྗོད་དུས་ཡང་མི་མང་པོ་ཞིག་ནས།
མགོ་བོ་ཕྲེད་དུ་གཡུག་ཅིང་ཡིད་ཆེས་གཏན་ནས་མེད་པའི་ཚུལ་དུ། ཁྱེད་རང་
མངའ་རིས་ནས་ཡོང་བ་ཞིག་མ་ཡིན་ནམ། མངའ་རིས་ལ་བསྡད་དེ་ཆང་རག་
འཐུང་གི་མེད་ཟེར་བའི་མི་ཞིག་ཡོད་པ་མ་གོ་ལ་དེ་བས་ཀྱང་མ་མཐོང་ཟེར།
མངརྒྱུ་
གང་ལྟར་ང་རང་ད་ལྟའི་ལས་ཁུངས་འདིར་སླེབས་ནས་ད་བར་ལོ་



མང་འདས་ཤིང་གོང་གི་དཔོན་ཆེན་ཡང་མང་པོ་ཞིག་བརྗེས་སོང་ཡང་། དེ་
ལྟར་གྱི་མི་ལོ་མང་པོ་ཞིག་རིང་ངས་རྒྱུ་མཚན་སྣ་ཚོགས་དྲངས་ཏེ་ཆང་རག་ཁ་ལ་
མ་བླངས། རྒྱུ་མཚན་དེས་ཡིན་མིན་མ་ཤེས་ཏེ་ང་རང་སྔར་བཞིན་དཔོན་ཆུང་
རྟ་རྫིའི་གོ་གནས་ཤིག་འཛིན་ཏེ་རང་གི་འཚོ་བའི་ལམ་བུ་འགྲིམས། དེ་ནས་ལོ་
ཤས་ཀྱི་གོང་སླར་ཡང་ང་ཚོའི་ལས་ཁུངས་ཀྱི་དཔོན་ཆེན་ལ་འཕོ་འགྱུར་བྱུང་ནས་
ཅུད་ཀྲང་གསར་པ་ཞིག་ཕེབས།
ཐེངས་ཤིག་གོང་རིམ་ནས་ལས་དོན་ཚོགས་ཆུང་ལ་སྣེ་ལེན་ཞུ་བའི་གསོལ་
མགྲོན་ཞིག་གི་ཐོག ཅུད་ཀྱང་ཁོང་ནས་ངས་སྐུ་མགྲོན་ཚོར་ཆང་དཀར་གཏུག་
ཏེ་སྦེ་རག་འདྲེན་དགོས་ཟེར། ངས་གུས་ཞབས་དང་བཅས་འཐུང་བྱ་མངར་
མོས་སྦེ་རག་གི་ཚབ་བྱས་ན་མཆོག་གམ། ང་རང་ཆང་རག་འཐུང་གི་མེད་ཅེས་
བརྗོད་དུས་མི་དཔོན་ཁོང་ནས་མ་འདོད་པའི་རྣམ་པ་དང་བཅས་ངེས་པར་སྦེ་
རག་འཐུང་དགོས། དེའང་གཞུང་ལས་ཁང་གི་ཀྲུའུ་རེན་ཞིག་གི་ལས་འགན་
རེད་ཟེར། ངས་གཞུང་ལས་ཁང་གི་ཀྲུའུ་རེན་ཞིག་ལ་ངེས་པར་ལྡན་དགོས་པའི་
ལས་འགན་ནམ་ཆ་རྐྱེན་དེ་འདྲ་ཞིག་ལ་གོ་བ་གཏན་ནས་མ་ལོན་མོད། དཔོན་
ཆུང་རྟ་རྫིའི་གོ་གནས་དེའི་དབང་གིས་ང་རང་ལོ་མང་གི་གོམས་སྲོལ་དང་ལྷག་
པར་དུ་རང་གི་སེམས་ཀྱི་དམ་བཅའ་དང་ཡིད་ཀྱི་མོས་པ་རྡོག་རྫིས་སུ་བཏང་སྟེ་
ཆང་དཀར་ནང་སྦེ་རག་བླུགས་ཏེ་སྐུ་མགྲོན་རེ་རེ་བཞིན་ལ་སྦེ་རག་དྲངས་དགོས་
བྱུང་། མཚན་མོ་དེར་ང་རང་ཡོངས་སུ་བཟི་སོང་། བཟི་ནས་ཀྱང་ལུས་ལ་རུས་
པ་མེད་པ་ལྟར་སྙམ་མེ་སྙེམ་མེ་དང་ངོ་གདོང་ཚ་སྦེར་སྦེར་ལ་གྱུར་བ་མ་ཟད།
ཁོག་པའི་གཏིང་ནས་ཞེ་མེར་དང་བཅས་ཟོས་པའི་ཟས་རྣམས་སྐྱུར་དྲི་དང་ལྷན་
དུ་ཡོངས་སུ་བསྐྱུགས་སོང་། སྐྱུར་དྲི་དང་བསྡོངས་པའི་ང་རང་གི་སྐྱུག་པར་
1



བལྟས་ཏེ་སྔར་ལས་ཞེ་མེར་ལངས་བྱུང་ལ། དཔོན་ཆེན་ཁོང་གིས་གསུངས་པའི་
གནས་ལུགས་རྒྱུ་མཚན་དེ་དག་དང་དཔོན་ཆེན་ཁོང་གི་མི་གཤིས་ལ་ཤང་ཤང་ལ་
བསྐྱགས་པའི་སྐྱུག་པ་ལས་ལྷག་པའི་ཞེ་མེར་ཞིག་ལངས་བྱུང་། །
རྗེས་སུ་དེ་ལྟའི་ལས་དོན་སྐབས་ངའི་དཔོན་ཆུང་རྟ་རྫིའི་གོ་གནས་དེ་
དང་དཔོན་ཆེན་ཁོང་གི་གནས་ལུགས་རྒྱུ་མཚན་དེའི་འོག ངས་རང་གིས་བློ་
ལས་འགལ་ཏེ་འབྱུང་དཀར་ལག་ཏུ་ལེན་དགོས་མོད། དེ་དུས་དཔོན་ཆེན་ཁོང་
ནས་ཆང་དཀར་བསྐྱུར་ཞིང་ཆུ་ཕོར་བླངས་ཏེ། དཔོན་ཆེན་ཁོང་གཟུགས་གཞི་
ཐང་པོ་མེད་པས་ཁོ་རང་ཆང་རག་སྤངས་ནས་ཆུ་འཁོལ་འཐུང་དགོས་ཟེར།
ཐེངས་ཤིག་དཔོན་ཆེན་ཁོང་དང་དཔོན་ཆེན་གཞན་ཞིག་གིས་སྣེ་ཁྲིད་
འོག་ང་རང་དང་བཅས་པའི་ལས་དོན་ཚོགས་ཆུང་ཞིག་གཤམ་བསྐྱོད་བྱས། པ་
སྣམ་རྫོང་ལ་འབྱོར་རྗེས་དཔོན་ཆེན་ཁོང་ནས་དེ་སྔ་ཁོ་རང་དགེ་རྒན་བྱེད་དུས་
ཀྱི་སློབ་ཕྲུག་ཞིག་རྫོང་དེའི་ལས་ཁུངས་ག་གེ་མོ་ཞིག་གི་དབུ་ཁྲིད་གཙོ་བོ་ཡིན་པ་
དང་ རིག་གནས་ཐད་ཁྱད་དུ་འཕགས་པ་ཞིག་ཡོད་ཀྱང་ཆང་རག་འཐུང་དྲག་
པས་ལས་ཀར་ཐུས་ཤོར་བྱེད་པ་མ་ཟད། གཟུགས་གཞི་ཐང་པོ་མེད་པས་ཆང་
རག་འཐུང་ཚོད་མ་བྱས་ན་གཟུགས་གཞི་ཙམ་མ་ཟད་ཚེ་སྲོག་ལའང་ཉེན་ཁ་ཡོད་
རྐྱེན། སྔོན་ལ་ཁོའི་སར་སོང་ནས་ཁ་ཏ་བསླབ་བྱ་ཡག་པོ་ཞིག་བྱེད་དགོས་ཟེར།།
དུས་ཡུན་ཆུ་ཚོད་གཉིས་ཙམ་གྱི་རིང་དཔོན་ཆེན་ཁོང་ནས་ཁོ་རང་གི་དེ་
སྔའི་སློབ་ཕྲུག་དང་ད་ལྟའི་ཆར་རྫོང་དེའི་གནས་ག་གེ་མོའི་དཔོན་ཆེན་དེར་ཁ་
ཏ་བསླབ་བྱ་ཇི་ལྟར་བྱས་མིན་མ་ཤེས་ ཀྱང་། གང་ལྟར་དགོང་དྲོའི་གསོལ་
ཚིགས་ཀྱི་སྐབས་དཔོན་ཆེན་ཁོང་གི་སློབ་ཕྲུག་དེས་སྦེ་རག་སྒམ་གང་འཁྱེར་ནས་
སླེབས་སོང་ལ། དེ་གར་ང་ཚོ་དང་མཉམ་དུ་ཞལ་ལག་བཞེས་ཏེ་སྦེ་རག་དེ་དག་
12



གཙང་བཞེས་རྗེས། ང་ཚོ་སྡོད་གནས་སྤོས་ཏེ་གནས་ གཞན་ཞིག་ ཏུ་མགྲོན་
འབོད་ཀྱིས་ཕན་ཚུན་བར་ཆང་དཀར་ཡང་ཡང་གཏུག་ཅིང་། སྐད་ཆ་ཡང་སྐོར་
བསྐྱར་སྐོར་ལ་སྨྲས་ཏེ་ནམ་ཕྱེད་ཕར་ལ་བསྐྱལ་རྗེས། ལུས་ལ་ན་ཚ་ཡོད་ཟེར་
བའི་ངའི་དཔོན་ཆེན་ཁོང་ཕུད་གཞན་ཚང་མ་འཁྱེར་རེ་འཁྱོར་རེའི་ངང་དུ་རང་
རང་གི་ཉལ་ཁང་དུ་ལོག དེ་དུས་ང་རང་སླར་ཡང་བཟི་སོང་། བཟི་ནས་ཀྱང་
ལུས་ལ་རུས་པ་མེད་པ་ལྟར་སྙམ་མེ་སྙེམ་མེར་གྱུར་ཞིང་ངོ་གདོང་ཚ་སྦེར་སྦེར་ལ་
གྱུར་བ་མ་ཟད། ཁོག་པའི་གཏིང་ནས་ཞེ་མེར་དང་བསྡོངས་ཏེ་ཟོས་པའི་ཟས་
རྣམས་སྐྱུར་དྲི་དང་བཅས་ཡོངས་སུ་བསྐྱུགས་སོང་། སྐྱུར་དྲི་དང་བསྡོངས་པའི་
ང་རང་གི་སྐྱུག་པར་བལྟས་ཏེ་སྔར་ལས་ཞེ་མེར་ཞིག་ལངས་བྱུང་ལ། དཔོན་
ཆེན་ཁོང་གིས་གསུངས་པའི་གནས་ལུགས་རྒྱུ་མཚན་དེ་དག་དང་དཔོན་ཆེན་
ཁོང་གི་མི་གཤིས་ལ་ང་རང་གི་སྐྱུག་པ་ལས་ལྷག་པའི་ཞེ་མེར་ཞིག་ལངས་བྱུང་། །
ན་ནིང་ལོར་གཟུགས་གཞིའི་གནས་ཚུལ་གྱིས་རྐྱེན་པས་དཔོན་ཆེན་ཁོང་
ལས་འཁྱུར་ངལ་གསོ་གནང་སོང་། དུས་དེ་ནས་བཟུང་དཔོན་ཆུང་རྟ་རྫི་ང་ལ་
བཅིངས་འགྲོལ་ཐོབ་ནས་ངས་རང་གི་མོས་པ་བཞིན་འཚོ་བའི་ལམ་བུའི་ཐོག་མུ་
མཐུད་སྐྱོད་བཞིན་ཡོད།
དེང་སྐབས་ཏང་ཀྲུང་དབྱང་དང་རང་སྐྱོང་ལྗོངས་ནས་འདོན་གནང་
མཛད་པའི་གཏན་འབེབས་དོན་ཚན་བརྒྱད་དང་བླང་ཆ་དོན་ཚན་དགུ་སོགས་
ཡང་དག་སྲིད་ཇུས་རབ་དང་རིམ་པའི་འོག སྤྱི་ཚོགས་ཧྲིལ་བུའི་ཁོར་ཡུག་དང་
སྤྱོད་ཚུལ་ཇེ་ལེགས་སུ་འགྲོ་བཞིན་ཡོད་པས། ང་དང་འདྲ་བའི་སྐྱེ་བོ་རྣམས་
རང་བློ་དང་འགལ་བའི་བཟི་སྣང་དང་སྐྱུག་སྣང་ཁྲོད་མི་ཚེ་སྐྱེལ་མི་དགོས་པའི་
ཡིད་ཆེས་བརྟན་པོར་མཆིས།



ཞིང་གྲོང་གི་དཔྱིད་ཀ།
ང་རང་ཞིང་གྲོང་འདིར་སྐྱེས་ཤིང་ཆུང་བྱིས་པའི་དུས་ཀྱི་སྒྲུང་གཏམ་མང་
པོ་ཞིང་གྲོང་གི་གནམ་ས་འདི་ཡི་བར་ན་བྲིས་མོད། ལས་དབང་གི་རླུང་བུས་
འདེད་པའི་འཚོ་བའི་རྐང་རྗེས་དག་ཐག་རིང་མི་ཡུལ་གྱི་ལ་ཀླུང་གང་སར་འཁོད་
ཀྱང་། ཆུང་དུས་ཞིང་གྲོང་གི་འཚོ་བ་དེ་རྨི་ལམ་གྱི་ཞིང་ལས་མ་ཡལ། ་
དྲན་སེམས་ཀྱི་རྟ་པོ་ལྕག་གིས་སྐུལ་ཏེ་ལོ་མང་ངེས་མེད་དུ་འགྲིམས་པའི་
འཚོ་བའི་གོམ་འགྲོས་རེ་ཞིག་ཕ་ཡུལ་ཕྱོས་སུ་སྐོར་བས། ལོ་མང་གྲོང་ཁྱེར་གྱི་
འཚོ་བའི་རྨི་ལམ་ནང་རྟག་ཏུ་འཆར་བའི་ཞིང་གྲོང་དེ་མིག་ལམ་དུ་དངོས་སུ་
སྣང་
ཕ་ཡུལ་ལ་འབྱོར་སྐབས་དཔྱིད་ཀྱི་བུ་མོས་བཞིན་ལ་བྱི་དོར་དང་ལུས་ལ་
མཛེས་རྒྱན་སྒྲོན་་པར་བྲེལ་ཞིང་། ཁུ་བྱུག་གིས་མཛའ་གླུ་ལེན་པའི་སྐབས་སུ་
འཁེལ་བས་ངའི་ སེམས་ཀྱི་ཡུལ་ལ་ཟང་ཟིང་གི་མི་ཚོགས་དང་། ལྡིར་ལྡིར་
འཁོར་རིགས་ཀྱི་ངར་སྒྲ། བྲེལ་བྲེལ་འཚོ་བའི་གོམ་སྟབས་སོགས་ཀྱིས་ལུས་
སེམས་ལྷོད་དུ་མི་གནས་པའི་གྲོང་ཁྱེར་གྱི་འཚོ་བའི་ཁོར་ཡུག་དེ་དྲན་སྐབས།
ད་གཟོད་མིག་ལམ་དུ་སྣང་བའི་ཞིང་གྲོང་གི་འཚོ་བ་འདི། ཉམས་དགའ་ལ་
ཡིད་དུ་འོང་བའི་དབེན་པའི་རི་ཁྲོད་གཙང་མ་ཞིག་ཏུ་སྣང་། མ་གཞི་ཆུང་དུས་
བདག་དང་རྩེད་གྲོགས་རྣམས་ཀྱིས་སྤོས་པའི་རྐང་རྗེས་ཞིང་གྲོང་འདིའི་ཕྱོགས་
14



བཞི་མཚམས་བརྒྱུད་དུ་མ་འཁོད་པ་ཧ་ལམ་མེད་མོད། ལོ་ངོ་ཉི་ཤུའི་རྗེས་ཀྱི་ད་
ལྟའི་དུས། ཞིང་གྲོང་འདི་བཞིན་སླར་བདག་གི་མིག་ལམ་དུ་འཆར་བའི་ཚེ་ན།
ཞིང་གྲོང་གི་རྣམ་པ་དེ་མཛེས་སྡུག་གི་རི་མོ་གསོན་པོ་ཞིག་དང་རྣ་བའི་བཅུད་དུ་
སྨིན་པའི་སྒྲུང་གཏམ་སྙན་མོ་ཞིག་ཏུ་སྣང་།
ཁྱིམ་ནས་ཞིང་ཐང་ཕྱོགས་སུ་འཐེན་པའི་ལམ་ཆུང་དེའི་སྟེང་དུ་སྐྱོད་
སྐབས། གསར་འབུད་རྩི་ཤིང་གི་དྲི་བསུང་འཐུལ་བའི་ཞོགས་པའི་དཔྱིད་རླུང་
དེ་ནི་མ་ཡུམ་གྱི་བྱམས་བརྩེའི་གསུང་ངམ། ཞིམ་མངར་ནུ་ཞོའི་བཅུད་དང་
མཚུངས་པར་ངའི་ལུས་སེམས་ཀུན་ལ་སྨྲ་བརྗོད་ལས་འདས་པའི་སྤྲོ་སྣང་ཞིག་
སྦྱིན། ་
.
མུ་མཐུད་ཞིང་ཐང་ཕྱོགས་སུ་སྐྱོད་སྐབས། དལ་བུར་རྒྱུགས་ཤིང་དྭངས་
ཤིང་གཙང་བའི་ལམ་ཟུར་གྱི་ཆུ་འགྲམ་དེ་ན་ན་གཞོན་བུ་མོ་འགས། མཛེས་
པའི་འཛུམ་དང་སྙན་མོའི་གཏམ་གླེང་ཁྲོད། ལ་ལས་བལ་འཁྱུད་བ་དང་ལ་ལས་
གོས་འཁྲུད་བཞིན་འདུག་ལ། དེ་ནས་མི་རིང་བའི་ས་ན་བྱིས་པ་ཕོ་མོ་ཁྱུ་གཅིག་
རྙི་ལས་ཐར་བའི་རི་དྭགས་བཞིན། དགའ་སྣང་གི་དགོད་སྒྲ་དང་བཅས་གཅིག་
རྗེས་གཅིག་འདེད་ཀྱིས་རོལ་རྩེད་ལ་འཁོད་པས། དེས་ང་རང་སྐད་ཅིག་བྱིས་
པའི་དུས་ཀྱི་འཚོ་བའི་དྲན་འཆར་ནང་དུ་འཐིམ་སྟེ། ང་རང་ཡང་རྩེད་འཇོར་
གཡེང་པའི་བྱིས་པ་དེ་དག་གི་ཁྲོད་ནས་གཅིག་ཡིན་པའི་སྣང་བ་མཚར་པོ་ཞིག་
གིས། ཆུང་བྱིས་པའི་དུས་ཀྱི་བག་མེད་སྤྲོ་སྣང་ལ་གཡེང་པའི་འཚོ་བའི་བག་
ཆགས་དེས། ངའི་ལུས་སེམས་གཉིས་ཀ་ལ་དགའ་སྣང་དང་བདེ་སྣང་དཔག་
མེད་སྦྱིན།
མུ་མཐུད་མདུན་དུ་སྐྱོད་པའི་ཚེ་ན། ཞིང་ཟུར་གྱི་ལྕང་སྡོང་ཆེན་པོ་དེའི་



སྟེང་སྔར་དུས་བཞིན་སྐྱ་གའི་ཚང་ཞིག་མཆིས་པ་མ་ཟད། དེའི་ཕྱོགས་ནས་སྐུ་
གས་སྐད་སྙན་སྒྲོག་ཅིང་ལྕང་གསེབ་ནས་བྱེའུ་ཆུང་མང་པོས་གླུ་དབྱངས་ལེན་
པར་བྱེད། གཞན་ཡང་བྱིའུ་ཆུང་མང་པོ་ཞིག་ལྕང་སྟེང་ནས་རྨོ་འདེབས་ཟིན་
པའི་ཞིང་ཐང་དུ་བབས་རྗེས། ཞིང་ནང་དུ་རང་རང་ཟས་ལ་ལོངས་སྤྱོད་ཀྱིས་
རང་འདོད་ལེགས་པར་ཚིམ་རྗེས་སླར་ལྕང་གསེབ་ཏུ་འཕུར་ཏེ། སྔར་བཞིན་
རང་རང་མགྲིན་པའི་ཁྱད་ཡོན་ངོམ་པ་ལས་ངའི་གོམ་སྒྲས་བག་ཡངས་སྤྲོ་སྣང་
ལྡན་པའི་བྱིའུ་ཆུང་ཚོའི་འཚོ་བར་བར་ཆད་དང་བརྡབ་གསིག་ཅི་ཡང་མི་ཐེབས་
པའམ། བྱེའུ་ཆུང་རྣམས་ཀྱིས་བདག་ལ་ཞེད་སྣང་མེད་པར་བག་ལྷོད་པོར་
གནས་པས་བདག་གི་ཡིད་ངོར་ཡ་མཚན་དང་སྤྲོ་སྣང་ཅིག་ཅར་དུ་སྐྱེས། ཞིང་
ཟུར་ནས་གྲགས་པའི་པུ་ཤུད་ཀྱི་མགྲིན་སྒྲ་བདག་གི་རྣ་བའི་བུ་གར་ལྷུངས་མ་ཐག
ཆུང་དུས་རྩེད་གྲོགས་ཚོ་དང་མཉམ་དུ་པུག་ཚང་བསྔོགས་ནས་སྒོ་ང་གཞུ་རེས་
བྱེད་པའི་རྩེད་འཇོ་རྣམས་ལྷང་ངེར་དྲན།
མིག་གི་མདའ་མོ་མདུན་ངོས་སུ་སྤྲོད་སྐབས། མི་རིང་བའི་གཡས་གཡོན་
གང་སར་སོ་ནམ་པ་ཚོས་ལས་གླུ་དང་བཅས་རྟ་བོང་དང་། མཛོ་གཡག་སོགས་
ལ་རང་རང་དཔལ་འབྱོར་གྱི་གནས་བབ་དང་བསྟུན་ཏེ་སྐེ་རྒྱན་དང་། རྭ་རྒྱན།
རྣ་རྒྱུན་སོགས་བརྒྱན་ཏེ་རྨོ་འདེབས་བྱེད་པ་དང་། རྨོད་མཛོ་ལ་སོགས་པའི་
དྲིལ་སྒྲ་དང་། གྲོང་ཚོའི་ནང་ནས་བསྒྲགས་པའི་ར་ལུག་གི་འབའ་སྒྲ། རྟ་དྲེལ་
གྱི་འཚེར་སྒྲ། དེ་བཞིན་ཁྱིམ་བྱ་དེ་ཕོའི་སྐད་གདངས་བཅས་ནི་ཞིང་གྲོང་གི་
དཔྱིད་ཀྱི་ཉམས་འགྱུར་འདིར་ཡིད་སེམས་དགའ་བའི་སྤྲོ་གླུ་ལེན་པ་དང་གཉིས་
སུ་མ་མཆིས་པས། གྲོང་ཁྱེར་ནང་གི་ཟང་ཟིང་གི་རྣ་པ་དག་གཏིང་བརྗེད་དུ་
སོང་ནས།རང་ཉིད་ཡིད་དགའི་འཇིག་རྟེན་གཞན་ཞིག་ཏུ་སླེབས་པའི་སྣང་བ་



ཞིག་འཆར། དཔྱིད་ཀྱི་བུ་མོས་གོས་རྒྱན་བཀླུབས་དུས་སུ། ཡུན་རིང་བྲལ་ཞིང་
རྒྱུན་པར་དྲན་སྣང་ལ་འཁོར་བའི་ཞིང་གྲོང་འདིར་སླེབས་དུས། འཛམ་གླིང་
ཐིང་གི་རི་གྲོང་འདིར་གྲང་བསིལ་བསིལ་གྱི་རླུང་བུ་དང་། སྣུམ་ཐིང་ཐིང་གི་ས་
གཞི། སྔོ་བསངས་བསངས་ཀྱི་ནམ་མཁའ། དྭངས་གསལ་གསལ་གྱི་ཆུ་ཕྲན།
སྙན་ལྷང་ལྷང་གི་གླུ་སྒྲ་དང་། དགའ་ལྷང་ལྷང་གི་དྲན་འཆར། ད་དུང་བདག་
གིས་ཞི་གྲོང་འདིར་བཅངས་པའི་ལྷད་མེད་དྭངས་གཙང་གི་བརྩེ་དུངས་དང་
དྲན་སྣང་འདིའོ། ་ ་་༌༌་་



སྟོན་ལྷགས།
སྟོན་ཀ་ཤར་སོང་། གསེར་མདོག་ཅན་གྱི་ས་གཞིའི་སྟེང་དུ། གསེར་
མདོག་ཅན་གྱི་རླབས་རྒྱུན་རིམ་པར་འཁྲུག་པས། སེར་པོ་གསེར་ལས་གྲུབ་པའི་
རང་བྱུང་ཁམས་ཆེན་མོའི་རྣམ་པ་དེས། ངའི་སེམས་ཁམས་ཀྱི་བར་སྣང་ཡངས་
པོར། རིན་ཆེན་གསེར་ལས་གྲུབ་པའི་ཞིང་ཁམས་མཚར་པོ་ཞིག གློ་བུར་
མཁའ་ལས་བབས་པ་ལྟ་བུའི་འཆར་སྣང་ཟབ་མོས། སེམས་པ་འདི་རླུང་བུས་
འདེད་པའི་མཁའ་སྤྲིན་བཞིན་དུ་སྡོད་ཚུགས་མི་འདུག
སྟོན་ཀ་ཤར་སོང་། ཡིད་དུ་འོང་བའི་དཔྱིད་དུས་ལུས་ཕྲ་མའི་ཉམས་
འགྱུར་དང་། དབྱར་དུས་བྱམས་སེམས་མ་མའི་འཛུམ་ཞལ་དེ། ཐོ་རེངས་དེ་
ཕོའི་སྐད་ཀྱིས་དཀྲོགས་པའི་རྨི་ལམ་བཞིན་གར་སོང་ཆ་མེད་དུ་ཡལ་སོང་།
སྟོན་ཀ་ཤར་སོང་། ས་འཛིན་གྱི་ཞིང་ལ་ལྷང་ལྷང་དུ་ལྡང་ཞིང་གྲང་ཟུག་
གི་ས་བོན་ཁོག་ཏུ་བཅུག་པའི་སྟོན་ལྷགས་དེས། ངའི་ལུས་ཀྱི་ཕུང་པོར་གྲང་
ངར་གྱི་ཚོར་བ་ཞིག་རིམ་གྱིས་སྦྱིན་པས། འཇམ་མཉེན་བྱིས་པའི་རེག་བྱ་དང་
མཚུངས་པའི་དཔྱིད་རླུང་དེ་གར་སོང་ལ་མི་འདུག་ལ། བདེ་དྲོད་མ་མའི་པང་
ཁ་འདྲ་བའི་ནམ་དུས་ཀྱི་ཚོར་སྣང་སྐྱིད་པོ་དེ་ཡང་ཆ་མེད་ལ་ཡལ་ཏེ། ཡང་དང་
སྙིང་རྗེ་མེད་པའི་སྟོན་ལྷགས་དེས། མཛེས་ལྡན་མེ་ཏོག་གི་འདབ་མ་རྣམས་
ཕྱོགས་བཞིར་འདེད་ཅིང་། ལྗོན་པའི་རྒྱན་དུ་བཀྲ་བའི་གཡུ་ལོ་དང་། ས་



གཞིའི་གོས་སུ་མཛེས་པའི་སྐྱེ་དངོས་རྣམས་ཀྱི་རང་དབང་ཡོངས་སུ་འཕྲོག་སྟེ།
ད་གཟོད་འཇིག་རྟེན་ཁམས་ཀྱི་རྩི་ཤིང་དང་། མེ་ཏོག་མཐའ་དག་མི་སྡུག་
གཅེར་བུར་བཏང་བ་མ་ཟད། གྲོང་བསིལ་བསིལ་གྱི་སྟོན་ལྷགས་དེས། ཡ་ང་
སྙིང་རྗེ་མེད་པར་འཇིག་རྟེན་མ་མའི་མང་ལ་ལས་ཕངས་མེད་དུ་བཅོམས་ཏེ།
རང་དབང་རང་འདོད་དང་ཡོངས་སུ་བྲལ་ནས་སིལ་བུར་གྱུར་བའི་ལོ་འདབ་
རྣམས། རྩི་ཤིང་མེ་ཏོག་སོགས་ཀྱི་མིག་སྒོ་ལས་ལྷུངས་པའི་སེམས་སྡུག་སྐྱོ་སྣང་
གི་མཆི་མ་དང་གཉིས་སུ་མ་མཆིས།་་་
སྟོན་ཀ་ཤར་སོང། གྲང་བསིལ་བསིལ་གྱི་སྟོན་ལྷགས་དེས། མཛེས་
སྡུག་རྣམ་པར་བཀྲ་བའི་དཔྱིད་ཀྱི་བུ་མོར་འོ་སྦྱོར་འཐམ་འཁྱུད་ཀྱིས་མཐའ་མའི་
སྐྱེལ་མ་དེ་བྱས་རྗེས། སྐྱེ་དངོས་ཀྱི་འདབ་མ་རྣམས་རླུང་བུའི་ལྡང་ཕྱོགས་དང་
བསྟུན་ནས་གང་སར་འཁྱེར་འགོ་ཚུགས་ཤིང་། ཚག་ཚག་གི་སྨྲེ་ངག་དང་བཅས་
སྐྱེ་འགྲོའི་རྐང་འོག་ཏུ་བརྫིས། ཁ་དོག་སྣ་ལྔའི་གོས་རྒྱུན་བརླགས་ཏེ་གོས་མེད་
གཅེར་ལ་བུད་བའི་རྩྭ་རྐང་དང་། གཡུ་མདོག་འདབ་ལོའི་འཕྱོར་གོས་བརླགས་
པའི་ལྗོན་པའི་ཡལ་འདབ་རྣམས། ད་གཟོད་ཡུན་རིང་འགྲོགས་མཐར་བྲལ་ལ་
ཉེ་བའི་དགའ་ཉེ་སྤུན་མཆེད་བཞིན། མི་ཚུགས་སེམས་ཀྱི་སྐྱོ་སྣང་དང་སྨྲ་མེད་
ཡིད་ཀྱི་སྡུག་སྣང་གིས་རབ་ཏུ་མནར་ཏེ། ལུས་སེམས་གཉིས་ཀ་ཡམ་ཡོམ་དུ་
གཡོས་ནས་ཡིད་གདུངས་ཀྱི་སྐྱོ་གླུ་ལེན་དང་ཀུན་ནས་མཚུངས་ཨང་།
སྟོན་ཀ་ཤར་སོང་། ཡུན་རིང་དཔྱིད་དབྱར་གཉིས་སུ་གཅིག་སེམས་
གཅིག་ལ་བརྟེན་ཅིང་། སེམས་ཁོང་གི་སྙིང་གཏམ་གསང་མེད་ཤུབ་ཤུབ་ཏུ་གླེང་
སྟེ། བྲལ་མེད་བརྩེ་དུངས་ཟབ་པའི་ལྗོན་པའི་ཡལ་འདབ་སྟེང་གི་བྱེའུ་ཆུང་
རྣམས་ཀྱང་། ད་གཟོད་གྲང་ཤུར་ཤུར་གྱི་སེམས་ཁོང་དུ་སྐྱོ་ལྷང་ལྷང་གི་སྡུག་



བསྔལ་བསྣམས་ཤིང་། སྨྲ་མེད་ངག་སྒོ་དམ་པོར་བསྡམས་སྟེ། རང་ལ་དབང་
བའི་འཇིག་རྟེན་གྱི་གནས་གཞན་ཞིག་འཚོལ་ཆེད། ལྗོན་པའི་ཡལ་གའི་སྟེང་
ནས་རྒྱང་རིང་རྒྱང་རིང་དུ་འཕུར་ཏེ་སོང་།
སྟོན་ཀ་ཤར་སོང་། སྟོན་འབྲས་ས་གཞི་མ་མའི་མངལ་དུ་ལྷུངས་པ་དང་
བསྟུན་ཏེ། དཔྱིད་དབྱར་གཉིས་ཀྱིས་མཛེས་སྡུག་གི་ཉམས་འགྱུར་སྣ་ཚོགས།
མཁའ་མཐའི་འཇའ་ཚོན་གྱི་ཚུལ་དུ་རྒྱང་རིང་རྒྱང་རིང་ལ་ཡལ་རྗེས། ད་གཟོད་
ཡངས་པའི་ས་གཞི་ཆེན་པོར་དབང་བ་ནི། ནམ་ཟླ་དགུན་ལ་གཏུགས་པའི་གྲང་
ཤུར་ཤུར་དང་སྐྱོ་ལྷང་ལྷང་གི་སྔོན་བརྡ་དེ་རེད། །
སྟོན་ཀ་ཤར་སོང་། གྲང་ལྷང་ལྷང་གི་སྟོན་ལྷགས་དེ་གང་སར་ལྡང་རྗེས།
བྱ་བྱེའུ་རྣམས་ཀྱིས་སེམས་སྡུག་སྐྱོ་གླུ་ལེན་ཞིང་། ཡལ་གའི་ཚོགས་ཀྱིས་མ་
འདོད་དབུགས་ངན་འདོན་བཞིན་མིག་གི་མདའ་མོ་རྒྱང་རིང་ལ་འཕེན་པ་ནི།
ཡིད་འོང་དཔྱིད་ཀྱི་ནམ་ཟླ་དེ་གང་མགྱོགས་ས་གཞིའི་པང་དུ་ཕེབས་རྒྱུར་རེ་སྒུག་
གི་བྱ་ར་བྱེད་པ་ནི་ཅི་ལ་མིན།
སྟོན་ཀ་ཤར་སོང་། འབྲས་བུའི་དྲི་ཞིམ་ཕྱོགས་བཅུར་གཏོར་བའི་སྟོན་
ལྷགས་དེས། སེར་པོ་ གསེར་དང་མཚུངས་པའི་འཇིག་རྟེན་ཁམས་འདིའི་
གཟིགས་མོ་ལ་ཆས་ཀྱིན། གྲོང་ངར་དགུན་ཀྱི་མགྲོན་པོར་བར་མེད་གཡབ་མོར་
བྲེལ་དུས། འདས་སོང་འཆར་སྣང་ལ་འཁྲེང་ཞིང་མ་འོང་འབྱུང་འགྱུར་ལ་སྙེག་
པའི་ས་གཞི་ཟླུམ་པོས། ལང་ལིང་གངས་སྤྲིན་འཁོར་བར་སུན་སྣང་མེད་ལ།
གྲང་རེག་རླུང་རྒོད་རྩུབ་ཀྱང་སྐྱོ་སྣང་མེད་པར། རེ་བའི་མིག་གི་མདའ་མོ་རྒྱང་
རིང་རྒྱང་རིང་ལ་འཕེན་པ་ནི། དཔྱིད་དུས་ལུས་ཕྲའི་བག་མ་དང་། དབྱར་
དུས་མཛའ་བའི་དགའ་ཉེ། སྟོན་དུས་དྲིན་ཅན་མ་མ་སོགས་སླར་ཡང་མཉམ་
20



འཛོམས་ཀྱིས། འཇིག་རྟེན་གོ་ལའི་གཞི་འདིར་སླར་དགའ་སྐྱིད་དཔལ་དང་
ལྡན་པའི་རྫོགས་ལྡན་དུས་དེ་བསུ་རྒྱུའི་སྟ་གོན་ལ་བཞུགས་པ་ནི་ལོས་ཀྱང་ཡིན།
སྟོན་ཀ་ཤར་སོང་། མཛེས་སྡུག་ཐམས་ཅད་འཇའ་ཚོན་ལ་ཐིམ་ཡང་
མཛེས་སྡུག་གསར་པའི་སྣེ་མོ་ལ་འཁྱུད་པའི་ནམ་ཟླ་འདིས། ངའི་སེམས་ཁམས་
ཀྱི་བར་སྣང་ཡངས་པོར། རྟ་རྒོད་འགྲོས་ལ་བྲེལ་ཞིང་ལང་ལོང་མཁའ་སྤྲིན་འདྲ་
བའི་སེམས་ནད་ཞིག་དང་། གྲང་ངར་དགུན་ཟླ་དང་མཚུངས་པའི་སྐྱོ་སྣང་ཞིག
འཇའ་ཚོན་མཁའ་ལ་ཡལ་འདྲའི་ཕངས་སེམས་བཅས། དུས་བཞིའི་ནམ་ཟླ་
བཞིན་དུ་ཡང་ཡང་ཟློས།
འཇིག་རྟེན་འཛིན་མའི་གཞི་ལ། མི་རིང་སླར་ཡང་དཔྱིད་དབྱར་སྟོན་གྱི་
ལང་ཚོའི་མཚར་སྡུག་ངོམ་སྲིད་ཀྱང་། འཇིག་རྟེན་མི་ཡུལ་ཁམས་འདིར་བྱས་
རྗེས་ཏིལ་འབྲུ་ཙམ་དང་། ཨ་མའི་ནུ་རིན་དང་མི་ཡུལ་མི་ཟས་ཀྱི་དྲིན་ལན་ཙམ་
ཡང་མེད་པར། ཕངས་མེད་ཆུད་ཟོས་སུ་སོང་བའི་ངའི་ལང་ཚོ་དང་མི་ཚེར།
སླར་དཔྱིད་དབྱར་ལྟ་བུའི་མཚར་སྡུག་དང་། སྟོན་འབྲས་ལྟ་བུའི་ཉམས་སྣང་
ཞིག་འཆར་སྲིད་དམ།
སོ



:
:
པ-
;
:
རླབས་རྩེ་ན་འཕྱོ་བའི་སེམས་པ།
ས་སྒང་འདི་རུ་ལངས་ནས་ཡར་ཀླུང་གཙང་པོར་ལྟ་དུས། ཟབ་ཅིང་
ལྷིངས་པའི་གཙང་ཆབ་འདི། དྲན་སྐྱེན་ལ་ སྨྲ་བ་ཉུང་བའི་མི་བུ་ཞིག་གམ།
བསམ་གཞིགས་ཀྱིས་ཕྱུག་ལ་སེམས་ནད་ལྕི་བའི་རྒད་པོ་ཞིག་དང་འདྲ། ལྷག་
བསམ་དང་དད་སེམས་ཀྱིས་བཞེངས་གྲུབ་བྱས་པའི་ཡར་ཀླུང་གཙང་པོ་འདི།
མི་ཡུལ་གྱི་ཁྲག་རྩར་བཞུར་བའི་ཁྲག་རྒྱུན་དང་མཐོ་སྒང་འདིར་ཚེ་སྲོག་སྦྱིན་པའི་
མ་མ་སྟེ། མི་རིགས་ཀྱི་སྙིང་རྩ་སྐུལ་བའི་སྟོབས་ཤུགས་ཤིག་དང་མི་རིགས་
འདིའི་རང་གཤིས་ཚོན་པའི་དན་རྟགས་ཤིག་ཨང་། །
བསྐལ་པ་ནས་བསྐལ་པའི་བར་ཁྱེད་ནས་མཐོ་སྒང་འདིའི་གཟུང་ཁྲག་
དང་བླ་སྲོག་ཏུ་བྱས་ཏེ། ཚེ་སྲོག་ལ་བརླན་གཤེར་སྦྱིན་ཅིང་། ལ་རྒྱའི་དུངས་
ཞེན་ཟབ་མོས་ངལ་བ་མཐའ་དག་པང་དུ་བླངས། སྐྱོ་སྣང་ཚང་མ་ཁོག་ཏུ་སྦས་
ཏེ། ཡིད་འོང་གི་ཕུགས་འདུན་ཏེ་གོ་ལའི་རྩེ་མོར་ཉམས་ཀྱིས་འགྱིང་ཞིང་།
མཚན་སྙན་གྱི་མེ་ཏོག་གང་སར་གཏོར་ཆེད། འཚོལ་སྙེག་གི་སྤོབས་པ་རླབས་ལ་
སྐུལ། རེ་སྨོན་གྱི་སྙིང་སྟོབས་གླུ་རུ་གྱེར་ནས་བར་མེད་མདུན་ནས་མདུན་དུ་
བཞུར། དེ་ལྟར་བཞུར་བཞུར་བའི་མཐའ་མར། ཁྱེད་ནས་རྩབ་རག་གི་ས་གཞི་
རྡོག་པས་མནན་ཞིང་སྲ་མཁྲེགས་ ཀྱི་བྲག་རྡོར་འཇམ་ ཤ་ གཏོད་དེ། ཟླུམ་
གཟུགས་གོ་ལ་འདིའི་ས་མཐོའི་སྒལ་ཚིགས་ཐོག མི་ཡུལ་དུ་གྲགས་པའི་ཡར་
༡༡



ཀླུང་གཞུང་གི་ངོ་མཚར་སྣ་ཚོགས་བཏོད།
ལོ་ངོ་སྟོང་ཕྲག་ནང་ཁྱེད་ནས་བྱམས་དང་སྙིང་བརྗེ་རྩེ་གཅིག་ཏུ་སྒོམ་ཞིང་
བདེན་པའི་ཐར་པ་མཐའ་གཅིག་ཏུ་བརྩོད་དེ། ཚེ་སྲོག་དང་ལ་རྒྱ་དམ་པོར་སྲུང་
ཆེད། དབྱར་སྤྲིན་དཀར་གྱི་རུམ་ནས་བབས་པའི་མུ་ཏིག་ལྟ་བུའི་ཆར་ཐིགས་དང་།
དགུན་ཁ་དབྱིངས་ནས་གཏོར་བའི་བྱ་སྒོ་ལྟ་བུའི་ཁ་བའི་འདབ་མ་རེ་རེ་ཡང་། ཁྱེད་
ནས་བྲང་ཁ་ཡངས་པོར་ཕྱེས་ཤིང་བློ་ཡངས་དང་ཕོ་སྟོབས་ཆེན་པོས་རུམ་ལ་ཉར།
ས་ཆེན་འདིའི་གྲུ་ཟུར་གང་རུང་ནས་འབབ་པའི་ཆུ་དང་ཆུ་ཕྲན་གྲངས་མེད། བཅོས་
མིན་གྱི་བྱམས་དང་ལྷག་བསམ་གྱི་བརྩེ་བ་ཟབ་མོས་ཧུབ་ཀྱིས་བཏུངས་པས། ལང་
ལིང་མདུན་དུ་སྐུལ་བའི་ཁྱེད་ཀྱི་འཁྱུག་འགྲོས་རེ་རེ་ནི་དོན་དམ་དུ་རང་ཉིད་ཀྱི་བདེ་
སྡུག་ཐམས་ཅད་བློས་སུ་བཏང་སྟེ། ལྷག་བསམ་དཀྱིལ་ཡངས་ཀྱིས་གཞན་ལ་ཚེ་སྲོག་
དང་བདེ་སྐྱིད་སྦྱིན་པའི་གོ་རིམ་ཞིག་ཨང་། །
མི་ལོ་མང་པོའི་སྔ་རོལ་དུ་དྲག་ཏུ་རྒྱུགས་པའི་ཡར་ཀླུང་གཙང་པོ་ཁྱེད་
ནས། སྙིང་སྟོབས་དཔའ་ངར་གྱི་རླབས་རྒྱུན་མཁའ་ལ་ལང་ལོང་སྐུལ། ཚེ་སྲོག་
འོད་སྣང་གི་ཟེགས་མ་ཉམས་མེད་ཆལ་ཆིལ་གཏོར། སྤོབས་སེམས་མདུན་
བསྐྱོད་ཀྱི་རང་གཤིས་གླུ་དང་འགྲོགས་པས། ས་ཆེན་ཟླུམ་གཟུགས་འདིའི་སྟེང་
ན། གནམ་སྔོན་ཁ་ཕུབ་འདིའི་འོག་ན། ཁྱེད་ལ་འགྲན་ནུས་པའི་ཆུ་དང་ཆུ་
ཕྲན་གང་ཙམ་ཡོད། ཁྱེད་ཀྱི་སྙིང་སྟོབས་དང་གཟི་བྱིན་ལ་དཔའ་མི་ཞུམ་ཞིང་
བླ་མི་འདར་བའི་རྣམ་ཤེས་ཇི་ཙམ་མཆིས།་་་
ས་སྒང་འདི་རུ་ལངས་ནས་བལྟ་དུས། ངའི་མིག་ལམ་ན་བཞུར་འགྲོས་
བྱེད་པ་ནི་སྒྲ་མེད་སིམ་པོར་རྒྱུགས་པའི་ཡར་ཀླུང་གཙང་པོའི་ཉམས་འགྱུར་དེ་
རེད། ངམ་གྲོག་གཅོང་རོང་ཟབ་པའི་ཡུལ་ལུང་འདི་མཐོང་དུས། རྟོག་རྟགས་
23



འཆར་སྣང་ཀློང་གི་གཙང་པོ་འདི། ཚལ་ཆིལ་རླབས་དང་འར་འུར་སྒྲའི་ཁྲོད་
སྟོབས་དང་ཉམས་ཀྱིས་བཞུར་ཞིང་། དཔའ་དང་རྩལ་གྱིས་ཕྱུག་པའི་གནམ་
འདེགས་ས་གདོན་གྱི་མེས་པོ་སྟོབས་ཆེན་ཞིག་དང་འདྲ།
ལོ་ཟླའི་འཕེལ་འགྲིབ་སྣ་ཚོགས་ནང་། གནའ་བོའི་ས་གཞི་འདིའི་བྲང་
གཞུང་ལ་གྲངས་མེད་རྨ་ཁ་བཟོས་མྱོང་ཡང་། ཡུན་རིང་སྨུག་སྤྲིན་ལྟར་འཐིབས་
པའི་རྨོང་སེམས་རིམ་གྱིས་དྭངས་ཏེ། འདས་སོང་ལོ་ཟླར་ཕྱི་རྒྱང་བྱེད་དུས། ཕྱི་
ལུས་དང་ནང་སེམས་གཉིས་སུ་ན་ཟུག་ཇི་ལྟར་རྒོད་ཀྱང་འཁང་ར་དང་ལེ་བདའ།
སྐྱོ་སྣང་དང་འཁོན་སེམས་ཅི་ཡང་མེད་པར། ཉིན་མཚན་ཀུན་དུ། ནམ་ཞག་
རྒྱུན་དུ དབྱར་དགུན་སྟོན་དཔྱིད་གང་ལའང་སེམས་ཀྱི་རྨ་ཁ་ལག་པས་བསྐྱོར་
གྱིན། ཡིད་ཀྱི་སྡུག་བསྔལ་གླུ་རུ་ལེན་གྱིན། མེས་པོའི་གདམས་ངག་སྙིང་ཁོང་དུ་
བཅངས་ཏེ། གདོད་མའི་དབེན་འཇགས་དེ་དཀྲོགས་ནས། ཚེ་སྲོག་ལ་གསོན་
ཤུགས་དང་། ལང་ཚོར་གོས་རྒྱན་གསར་པ་བཀླུབ་ཆེད། རྒྱལ་ཁ་ཞིག་གི་ལམ་སྣ་
འདྲེན་ནས། ལས་དབང་ཞིག་གི་ཁ་དོག་ལ་མཛེས་པ་སྣོན་ཆེད། སྙིང་སྟོབས་ཀྱི་
གོ་ཆ་ལུས་ལ་གྱོན། འཚོལ་སྙེག་གི་རལ་གྲི་ལག་ཏུ་བཟུང་སྟེ། དུས་རབས་ཀྱི་
དབྱངས་རྟ་དང་འགྲོགས་པའི་རྡོག་སྒྲ་ལ་ཉན་གྱིན། ནམ་དུས་ཀྱི་དཀྱོག་མཚམས་
གསར་པ་འདི་ནས། མི་རིགས་དང་དུས་རབས་ཀྱིས་བཅོལ་བའི་འགན་འཁྲི་ལྕི་
མོ་དེ་འཁུར་ཏེ། མེས་པོས་བཞག་པའི་ཀྱག་ཀྱོག་འབར་འབུར་གྱིས་ཁེངས་པའི་
བཞུད་ལམ་རིང་མོ་འདི་ཡི་སྟེང་ན། འབྱུང་འགྱུར་ལ་བཅོལ་བའི་རེ་བའི་འོད་
སྣང་དེར་བཅིབས་ཏེ། རྒྱང་བསྐྱོད་ཀྱི་དུང་བརྡ་བར་མེད་སྒྲོག་གིན། སྔ་མོའི་
སྟོང་བསམ་དང་རྨི་ལམ་གྱི་ཆགས་སེམས་བསྐྱུར་ཏེ། ཡིད་འོང་ཚེ་སྲོག་གསར་
པའི་མཛེས་སྡུག་ཞིག་ལ་སྙེག་བཞིན་འདུག
ཕྱི་



!Af ༢
, f»?s , ༡༧ 4, 43:: ::
ཡེ༔ ཙི
རྒྱུ
ཏུ་མ་
$
2
3
:
4:
:
1:41:
12
4
ལོ་རྒྱུས་ཀྱི་དཔང་པོ། རྒྱལ་རྩེ་མཁར་རྫོང་།
་་
༡ ༽་་
ཞྭ་ཡི་ཏོག་དང་འདྲ་བའི་འཛམ་གླིང་གི་ཡང་རྩེ་འདིར། ཕ་སྤྲེལ་རྒན་
བྱང་ཆུབ་དང་མ་བྲག་སྲིན་མོ་གཉིས་ལས་མཆེད་པའི་སྔ་མོ་གདོད་མའི་མི་རིགས་
ཏེ། གདོང་དམར་བོད་མིའི་རིགས་རྒྱུད་འཚོ་གནས་བྱེད་པའི་ཡུལ་འདིར་བོད་
ཅེས་བྱ། སྒང་པ་བོད་ཀྱི་ཡུལ་འདི་བཞིན་སྟོད་སྨད་བར་གསུམ་དུ་དབྱེ་བའི་
ནང་ཚན་གཙང་གི་མྱང་ཆུ་གཙང་པོ་རྒྱུགས་ཁུལ་གྱི་གསེར་ཞོང་རིང་མོ་དེའང་
མྱང་སྟོད་སྨད་བར་གསུམ་དུ་ཕྱེ་བའི་མྱང་སྟོད་དུ། རྒྱལ་རྩེ་དཔའ་བོའི་གྲོང་
ཁྱེར་ཞེས་ཡོངས་སུ་གྲགས་པའི་གྲོང་ཁྱེར་ཆེན་པོ་ཞིག་དང་། གྲོང་ཁྱེར་དེའི་
དབུས་སུ་ཕྱི་ནང་གང་སར་སྙན་པ་མེ་ལྟར་འབར་ཅིང་
། བརྗིད་ཉམས་ཅན་གྱི་
རྡོ་རིང་ལྟར་ལོ་རྒྱུས་ཀྱི་དཔང་པོའི་ཚུལ་དུ་མཁར་རྫོང་མཐོན་པོ་ཞིག་ཉམས་དང་
བཅས་འགྱིང་ངེར་གནས་པས། མྱང་སྟོད་རྒྱལ་རྩེའི་ཁུལ་དུ་བསླེབས་ཚེ་ཁྱེད་ཀྱི་
འདྲེན་བྱེད་ལམ་དུ་ཐོག་མར་དལ་དལ་ལྷིངས་པོར་རྒྱུག་པའི་མྱང་ཆུ་གཙང་པོ་
དང་། དེའི་ཤར་ངོས་ཀྱི་བྲག་རི་མཐོན་པོ་འབྲུག་གི་དབྱིབས་དང་འདྲ་བ་དེའི་
སྟེང་ན་གཟེངས་སུ་མཐོ་ལ། ཉམས་ཀྱིས་འགྱིང་བའི་ངོ་མཚར་ཅན་གྱི་གནའ་
བོའི་མཁར་རྫོང་མཐོན་པོ་དེ་འདྲེན་བྱེད་ཀྱི་ལམ་དུ་འཆར་ངེས་པས། དེ་ནི་
རྒྱལ་མཁར་རྩེ་སྟེ་མཚན་གཞན་ལ་ཕོ་བྲང་རྒྱལ་མཁར་རྩེ་མོ་ཡང་ཞུ་བའི་མཁར་
རྫོང་དེའོ།
འདུ



མཁར་རྫོང་དེའི་ཐོག་ཏུ་སོང་ཚེ་མཁར་ཤུལ་གྱི་ཁང་པ་མང་པོ་ཞིག་
གཡང་གཟར་གྲིས་བཏུབས་པ་ལྟ་བུའི་བྲག་སྟེང་དུ་ཀྲོང་ངེར་གནས་པས། དེ་
གར་ལངས་ནས་མཐོ་ཞིང་གཟར་བའི་བྲག་གཤམ་ལ་བལྟས་པ་ཙམ་གྱིས་མགོ་
ཡུར་འཁོར་བ་དང་། སྙིང་ཁ་གཡུག་ཅིང་སེམས་ནང་སྐྲག་སྣང་ཚད་མེད་སྦྱིན་
པར་བྱེད་པས། དེ་དུས་ཁྱེད་ཀྱི་སེམས་ལའང་ང་དང་འདྲ་བར་རྩེག་ཞེང་ཆེ་ལ་
སྲ་ཞིང་བརྟན་པ། ངོས་འཇམ་པ་གྲིས་བཏུབས་པའི་མར་དང་འདྲ་བ། མཐོ་
ལ་གཟར་བ་གནམ་གྱི་ཀ་བ་ལྟ་བུའི་རྨད་བྱུང་ཨར་ལས་ཀྱི་བཀོད་པ་དེ་དག ང་
ཚོའི་མེས་པོ་ཚོས་མི་ལོ་བརྒྱ་ཁྲག་གི་གོང་དུ་གཡང་ང་ཤིན་ཏུ་གཟར་བའི་བྲག་རི་
མཐོན་པོ་འདི་ལྟ་བུའི་སྟེང་དུ། ཇི་ལྟར་གྱིས་བཞེངས་བསྐྲུན་བྱས་པ་ཡིན་ནམ་
སྙམ་པའི་དོགས་གཞི་དང་བཅས། མེས་པོ་གོང་མ་ཚོའི་བློ་རིག་དང་དཔའ་ངར་
ལ་ཧ་ལས་ཤིང་ཡིད་སྨོན་གྱི་ཐོག ལྷད་མེད་ཀྱི་དད་གུས་ཤིག་ཀྱང་ཅིག་ཅར་དུ་
སྐྱེས་བར་ངེས།
རྒྱལ་མཁར་རྩེ་མོར་གྲགས་པའི་མཁར་རྫོང་དེ་ཐོག་མར་བོད་ཀྱི་བཙན་
པོའི་མཐའ་མ་རྒྱལ་པོ་གླང་དར་འུ་དུམ་བཙན་གྱི་ཚ་བོ་དཔལ་འཁོར་བཙན་ནས་
སྤྱི་ལོ་1967ལོར་ཕྱག་བཏབ། ལོ་རྒྱུས་ཡིག་ཆར་གཞིགས་ན་དཔལ་འཁོར་
བཙན་འདི་བཞིན་རང་གི་མེས་པོའི་( གླང་དར་མའི་）སྤྱོད་པར་དམད་ཅིང་
དམ་པའི་ཆོས་ལ་དད་གུས་ཆེ་བས། སྒྲོལ་ཕུའི་སྨན་ལུང་ལ་སོགས་གཙུག་ལག་
ཁང་བརྒྱད་བཞེངས་ནས་ གསུང་རབ་དང་། བྲིས་སྐུ་སོགས་རྟེན་དུ་བྱས་པ་
དང་། དགུང་ལོ་ཉེར་དྲུག་ལ་ཕེབས་སྐབས་བོད་དུ་རབ་བྱུང་སོགས་ལས་ཀྱི་ཆོ་
ག་དང་ཀློག་པ་ཐོས་བསམ་གྱི་འགོ་ཚུགས་པས་བསྟན་པ་ཕྱི་དར་གྱི་དབུ་ཚུགས་
པར་གྲགས།
26



ཕག་གྲུའི་སྐབས་ཏེ་བོད་རབ་བྱུང་དྲུག་པའི་ཤིང་འབྲུག་(སྤྱི་ལོ་1364）
ལོར་རབ་བརྟན་ཀུན་བཟང་འཕགས་ཀྱི་ཡབ་ནང་ཆེན་འཕགས་པ་དཔལ་
བཟང་གིས་རྫོང་བཙན་མང་པོ་བརྩིགས་སྐབས་མཁར་རྫོང་དེར་རྒྱུས་བསྐྲུན་
གནང་། འདིར་རྒྱལ་རྩེ་ཆོས་རྒྱལ་རིམ་བྱོན་རྣམས་བཞུགས་མྱོང་ཞིང་། མི་
དབང་ཕོ་ལ་བས་ང་ལུམ་སྦྱར་གསུམ་ལ་ཕར་རྒོལ་བྱེད་སྐབས་ཀྱི་རྟེན་གཞིའང་
བྱས་མྱོང་སྐད། ཏཱ་ལའི་བླ་མ་སྐུ་ཕྲེང་ལྔ་པས་དགའ་ལྡན་ཕོ་བྲང་གི་སྲིད་དབང་
གསར་དུ་འཛུགས་གནང་མཛད་རྗེས་རྫོང་བཙུགས་ནས་རྫོང་ཆེན་དང་། རྫོང་
འབྲིང་། མཐའ་རྫོང་། རྫོང་ཆུང་བཅས་ལ་དབྱེ་བས། དེ་དུས་བོད་ལ་གལ་
ཚེའི་རྫོང་ཆེན་བཅུ་ཡོད་པ་ལས་རྒྱལ་རྩེ་རྫོང་ནི་རྫོང་ཆེན་བཅུའི་ནང་ཚན་གཅིག་
ཡིན། རབ་བྱུང་བཅུ་བཞིའི་ས་ཡོས་(སྤྱི་ལོ་1819) ལོར་བསླེབས་དུས་རྫོང་
དེའི་རྫོང་དཔོན་དཔོན་རིམ་ལྔ་པས་འགན་འཁུར་བྱེད་ཅིང་། ཀ་ཤག་སྲིད་
གཞུང་གིས་ཐད་ཀར་བཀོད་འདོམས་བྱེད་པ་ཡིན་འདུག །
དེ་ནས་མི་ལོ་540སོང་རྗེས་ཀྱི་བོད་རབ་བྱུང་བཅོ་ལྔ་པའི་ཤིང་འབྲུག་
(སྤྱི་ལོ་1904）ལོར་བོད་མི་རིགས་ཀྱི་ལོ་རྒྱུས་ཐོག་དོན་སྙིང་ཧ་ཅང་ཆེ་བ་སྟེ།
དབྱིན་ཇི་བཙན་རྒྱལ་རིང་ལུགས་ཀྱི་བཙན་འཛུལ་དམག་ལ་བོད་ཀྱི་སེར་སྐྱ་
དཔོན་འབངས་ཀུན་ནས་ དཔའ་ངར་ཞུམ་མེད་ངང་ཕར་རྒོལ་བྱེད་ སྐབས།
མཁར་རྫོང་འདི་ཕྱི་བཙན་པར་ཕར་རྒོལ་བྱེད་སའི་གཡུལ་ས་གལ་ཆེན་ཞིག་ཏུ་
བྱས་ཏེ། དབྱིན་ཇི་བཙན་འཛུལ་བར་རྒོལ་རྡུང་ཚ་ནན་སྤྲད་དེ་ཕ་ས་ཕ་ཡུལ་
སྲུང་སྐྱོབས་ཐད་ནུབས་པ་མེད་པའི་བྱས་རྗེས་བཞག་པ་སོགས་ལོ་རྒྱུས་ཀྱི་དཔང་
པོ་ཞིག་ལ་གྱུར་བས། དུས་དེ་ནས་བཟུང་“ རྒྱལ་རྩེ་དཔའ་བོའི་གྲོང་ཁྱེར་
དང་། “ རྒྱལ་རྩེའི་དཔའ་བོའི་མི་དམངས་” ཞེས་པའི་སྙན་པ་ས་ཕྱོགས་གང་



སར་ཁྱབ་པ་མ་ཟད། ཡུལ་ལུང་དེ་རྒྱལ་ཕྱི་རྒྱལ་ནང་གི་སྐྱེ་བོ་ཀུན་གྱི་རྣ་ལམ་དུ་
རླུང་ལྟར་གྲགས་ནས་ཀུན་གྱིས་ཤེས་ཤིང་རྟོགས་པར་གྱུར།
གལ་ཆེའི་ལོ་རྒྱུས་དེར་ཕྱི་རྒྱུང་ཞིག་བྱས་ཚེ། དེ་ཡང་བོད་རབ་བྱུང་བཅོ་
ལྔ་པའི་ས་བྱི་(སྤྱི་ལོ་1888 ) ལོར་དབྱིན་ཇི་བས་བོད་ལ་དྲག་པོའི་བཙན་
འཛུལ་ཐེངས་དང་པོ་བྱས་ཏེ། ལུང་ཐུ་ལར་དབྱིན་འགོག་དམག་འཁྲུག་བྱུང་
ནས་ལོ་ལྔ་སོང་རྗེས་ཀྱི་ཆུ་ཡོས་(སྤྱི་ལོ་1903) ལོར་དབྱིན་ཇི་བཙན་རྒྱལ་རིང་
ལུགས་པས་སླར་བོད་ལ་བཙན་འཛུལ་ཐེངས་གཉིས་པ་བྱེད་འགོ་བརྩམས་ཤིང་།
སྔ་རྗེས་སུ་གྲོ་མོ་དང་། ཕག་རི། གམ་པ། ཁང་དམར་ལ་སོགས་པའི་བོད་ཀྱི་
ས་ཁོངས་མང་པོ་ རིམ་ པས་ བཙན་ བཟུང་ བྱས་རྗེས། ཤིང་ འབྲུག་ (སྤྱི་
ལོ་1904) ལོར་དབྱིན་ཇིའི་བཙན་འཛུལ་དམག་མྱང་སྟོད་རྒྱལ་རྩེའི་ཕྱོགས་སུ་
བསླེབས། ཕྱི་བཙན་དབྱིན་ཇི་བ་གར་བསླེབས་སར་མི་བསད་བརྐུ་བཅོམས་
སོགས་མི་གཤིས་ལས་ཡོངས་ སུ་ འདས་ པའི་སྐྱུག་བྲོའི་ ལས་ ངན་ སྣ་ཚོགས་
བརྩམས། ཆུ་མིག་ཤོངས་ཁའི་དམར་གསོད་ཆེན་པོ་ནི་ཁོ་ཚོས་བརྩམས་པའི་
ནམ་མཁར་མི་གཤོངས་བའི་ནག་ཉེས་ཆེན་པོའི་ཆུ་ཡི་ཉག་མ་ལྟ་བུ་སྟེ། ལོ་དེའི་
ཟླ་བ་གསུམ་པའི་ནང་རོང་ཧུ་ཕུང་གིས་འགོ་གཙོ་བྱས་པའི་བཙན་དམག་འབོར་
ཆེན་གུ་རུའི་ཉེ་འགྲམ་གྱི་ཆུ་མིག་ཤོངས་ཁར་འབྱོར། དེ་གར་རྡོ་ཡི་རྩིག་པ་
བརྩིགས་ཤིང་སྒར་བཏབ་ནས་དབྱིན་ཇི་བཙན་འཛུལ་པར་འགོག་རྒོལ་དུ་ཡོང་
བའི་མདའ་དཔོན་ལྷ་ལྡིང་དང་། རྣམ་སྲས་གླིང་། རྒྱལ་རྩེ་རུ་དཔོན་སྐྱིད་སྡུག་
སོགས་ཀྱིས་སྣེ་ཁྲིད་བྱས་པའི་བོད་དམག་དང་འཕྲད། ཐོག་མར་དབྱིན་དམག་
གིས་གྲོས་མོལ་བྱ་རྒྱུའི་གཡོ་ཐབས་སྤྱད་ནས་དང་ཐོག་གསེར་དངུལ་གྱིས་བོད་ཀྱི་
འཐུས་ཚབ་བསླུ་ཐབས་བྱས་པ་དོན་དུ་མ་སོང་བས། རུང་ཧོ་ཕུང་ཞེས་པས་
མ



ཡང་ཞི་བའི་ཐབས་ཀྱིས་གྲོས་མོལ་བྱ་དགོས་ན་དང་ཐོག་གོ་ཚོན་བསྡུ་དགོས་ཅེས་
བོད་དམག་ཀྱི་བོད་མདའི་སྦི་ཇིའི་མེ་བསད་དུ་བཅུག་ཅིང་། ཁོ་པ་ཚོས་ཀྱང་ཡོ་
ཇུས་དང་བཅས་མེ་མདའི་ནང་ནས་མདེལ་བཏོན་ཏེ་གྲོས་མོལ་བྱེད་ཁུལ་བྱས།
སྐབས་དེ་དང་བསྟུན་ནས་གཡུ་སྒྱུ་ཝ་ལྟར་ཆེ་ཞིང་འབྱོར་ངན་བདུད་ལྟར་རྩུབ་
པའི་དབྱིན་དམག་གིས། གསང་ཐབས་ཀྱི་སྒོ་ནས་མཐའ་འཁོར་གྱི་རི་རྩེ་བཟུང་
བ་མ་ཟད། མངོན་ཆུང་གིས་མེ་མདའ་སྦག་སྦག་དང་མེ་སྒྲོགས་བཙུགས་ནས་གློ་
བུར་འཇབ་རྒོལ་བྱས་ཏེ་མདའ་དཔོན་ལྷ་ལྡིང་དང་མདའ་དཔོན་རྣམ་སྲས་གླིང་
ཚུད་པའི་བོད་དམག་བརྒྱ་ཕྲག་མང་པོའི་རྩ་ཆེའི་ཚེ་སྲོག་འཕྲོག་ནས་ཁྲག་གི་མཚོ་
མོ་བསྐྱིལ་ཏེ། ཐོས་ན་ཡ་ང་ཞིང་མཐོང་ན་ཡིད་སྐྱོ་བའི་ཆུ་མིག་གཤོངས་ཁའི་
དམར་གསོད་ཆེན་པོ་བརྩམས་ཤིང་། ད་དུང་དེས་ཀྱང་མ་ཚིམ་པར་ཕྱིར་འཐེན་
བྱས་པའི་བོད་དམག་རྗེས་འདེད་ཀྱིས་སླར་བོད་དམག་མང་པོའི་སྲོག་འཕྲོག་པ་
དང་བཅས། ཐེངས་དེའི་དམར་གསོད་ཆེན་མོའི་ནང་བསྡོམས་བོད་དམག་
སྟོང་གྲོངས་གཅིག་ལྷག་གི་རིན་ཆེན་ཚེ་སྲོག་འཕྲོག་པ་མ་ཟད། ཐེངས་དེའི་
དམར་གསོད་ནང་དངོས་སུ་བཞུགས་པའི་ལག་དམར་བ་སྟེ། ཁང་ཐེ་ལའེ་ཞེས་
པའི་དབྱིན་དམག་གི་དམག་དཔོན་དེས། སྲོག་ཤོར་ཏེ་ས་ལ་འགྱེལ་ནས་ཡོད་
པའི་བོད་དམག་རྣམས་ཀྱི་ཕུང་པོར་ལྟ་བཞིན། ཡིད་ཚིམ་པའི་རྣམ་པ་དང་
བཅས་“ དེ་ནི་དམག་རྒྱག་པ་ཞིག་མ་ཡིན་པར་ནུས་པ་མེད་པའི་མི་དམར་གསོད་
བྱས་པ་ཞིག་རང་རེད་” ཅེས་ཁྲེལ་དགོད་བྱས་པ་དང་། རུང་ཧོ་ཕུང་གིས་
“ ཐེངས་འདིའི་དོན་རྐྱེན་ནི་གཡོལ་ཐབས་མེད་པ་ཞིག་དང་། བ་སྤུ་གྱེན་དུ་
གཟེངས་པར་བྱེད་པའི་ཡ་ང་བའི་དོན་རྐྱེན་ཞིག་ཀྱང་རེད། དོན་རྐྱེན་འདི་
བརྒྱུད་བོད་མིར་སྣ་སུན་ཕོག་སྟེ་ད་ནས་བཟུང་བོད་མིས་ལས་ཀ་གང་ཞིག་བྱེད་



ད་གོས་པ་དང་། ལས་ཀ་གང་ཞིག་བྱེད་མི་དགོས་པའི་གནས་ལུགས་གསལ་པོ་
རྟོགས་ཀྱི་རེད་ཅེས་ཁོའི་བཞིན་ལས་དགའ་ཞིང་བློ་ཡིད་ཚིམས་པའི་རྣམ་པ་
ཞིག་འགོག་མེད་དུ་མངོན་པར་གྱུར།
དེ་ནས་དབྱིན་དམག་རྒྱལ་རྩེར་དཔུང་སྐྱོད་བྱེད་པའི་ལམ་བར་རྫ་འགྲམ་
དང་གནས་རྙིང་སོགས་སུ་བོད་དམག་གིས་འཇབ་རྒོལ་རབ་དང་རིམ་པར་ཕོག
ལྷག་པར་གནས་རྙིང་དགོན་དུ་བོད་དམག་དང་ཀོང་པོའི་ཡུལ་དམག དགོན་
པའི་གྲྭ་པ་སོགས་ཀྱིས་རང་སྲོག་ཕངས་མེད་དང་དཔའ་ངར་ཞུམ་མེད་ཀྱིས་
འགོག་རྒོལ་མཐའ་གཅིག་ཏུ་བྱས་ཏེ་དགྲ་དམག་མང་པོ་བསད་རྨས་སུ་བཏང་།
དགྲ་དམག་ལ་ཕམ་ཉེས་ཆེན་པོ་བྱུང་བར་སྡུག་ནད་གཏན་ནས་མི་ཐེགས་པར།
དགོན་པའི་རྒྱུང་ཀྱི་རི་རྩེ་བཟུང་ནས་དཔུང་འཇུག་གཅིག་རྗེས་གཉིས་མཐུད་
དང་མེ་མདའ་དང་མེ་སྐྱོགས་ཀྱི་མདེལ་བར་མེད་ཆར་དྲག་བབས་པ་བཞིན་དུ་
བརྒྱབ་སྟེ། གྲྭ་པ་དང་བོད་དམག་མང་པོའི་སྲོག་བཅོམས་པས་གནས་རྙིང་
དགོན་པའི་རྡོ་གཅལ་ཁྲག་གི་ཡོངས་སུ་སྦགས། །
སྐབས་དེར་དབྱིན་དམག་གིས་དགོན་པའི་རྒྱུ་སྒོར་བརྒྱབ་པའི་མེ་མདའི་
མདེལ་ཤུལ་དུས་ད་ལྟའང་ཁྲ་ལྷམ་མེར་མཐོང་རྒྱུ་ཡོད། དབྱིན་དམག་གིས་
དགོན་པ་བཙན་བཟུང་བྱས་རྗེས་དགོན་པར་སྒར་བཏབ་པ་མ་ཟད། ཇག་པ་ཁྱུ་
ཅིག་དང་གཉིས་སུ་མེད་པར་དགོན་པའི་ནང་གི་ལྷ་སྐུ་རྟེན་སོགས་བོད་མིའི་མེས་
པོ་རྣམས་ཀྱིས་ང་ཞག་པའི་རིན་བྲལ་གྱི་རིག་དངོས་གྲོངས་མེད་རྟ་དྲེལ་གྱི་ཁལ་
དང་ཁལ་བྱས་ཏེ་བརྐུ་བཅོམས་བྱས་ཤིང་། ལམ་འཁེལ་མི་སེར་རྣམས་ལ་བརྡབ་
གསིག་ཆེན་པོ་བཟོས་པ་དང་། རྒྱུ་ནོར་དང་འབྲུ་རིགས་རྣམས་བྱ་གླག་གིས་ལུ་
གུ་འཁྱེར་བ་ལྟར་འཕྲོག་བཅོམས་བྱས་ཁར། བུད་མེད་ལ་བཙན་གཡེམ་དང་།
30



མེ་སྒྱོགས་འཕེན་བདེ་བའི་ཆེད་མི་སེར་གྱི་སྡོད་ཁང་བཤིགས་པ་དང་། གཙུག་
ལག་ཁང་མེ་བསྲེགས། དེ་བཞིན་དགོན་པའི་ནང་དུ་སྒོ་ཕྱུགས་སེམས་ཅན་མང་
པོ་གསོད་གཅོད་ཀྱིས་དགོན་པ་བཤས་ར་ལྟ་བུར་བྱས།
ལོ་དེའི་ཟླ་བ་བཞི་པར་དབྱིན་དམག་གིས་རྒྱལ་རྩེ་གྲོང་བརྡལ་བཙན་
བཟུང་བྱེད་འགོ་བརྩམས། དབྱིན་དམག་གིས་དམིགས་ཡུལ་ནི་རྒྱལ་རྩེ་བཙན་
བཟུང་བྱས་རྗེས་ལྷ་སར་དཔུང་བསྐྱོད་ཀྱིས་བོད་ཧྲིལ་བུ་ཧམ་བཟུང་བྱ་རྒྱུ་དེ་ཡིན་
པས། རྒྱལ་རྩེ་ནི་ལྷ་སར་དཔུང་སྐྱོད་བྱེད་པའི་རྒྱ་སྒོ་དང་ཡོངས་སུ་མཚུངས་
པར་བརྟེན། འདྲེ་དམག་རྒྱུ་སྒོའི་ཕྱིར་བཀག་ནས་འདྲེ་ལག་ལྷ་ལྡན་ཞིང་དུ་སྐྱོང་
དུ་མི་འཇུག་པའི་ཆེད། བོད་ཀྱི་ས་ཕྱོགས་ཀུན་ནས་ཡོང་བའི་དམག་དཔུང་
རྣམས་རྒྱལ་རྩེར་འདུས་ཏེ་རྒྱལ་རྩེ་སྲུང་སྐྱོབས་ཀྱི་དམག་འཐབ་ཆེན་མོའི་ལེའུ་དེ་
བརྩམས། བོད་ཀྱི་སེར་སྐྱ་དམག་དམངས་ཚོས་མདའ་དཔོན་བཀྲས་གླིང་པ་
དང་རྔོན་མོ་ལུང་གཉིས་ཀྱི་སྣེ་ཁྲིད་འོག རྒྱལ་རྩེར་ཡོད་པའི་དབྱིན་ཇི་བཙན་
རྒྱལ་རིང་ལུགས་དང་དམག་འཐབ་དྲག་པོ་བྱས་ཏེ། རྒྱལ་རྩེ་དགྲ་ལག་ནས་
ཡོངས་སུ་བླངས་པ་མ་ཟད་མཚན་མོ་དབྱིན་དམག་གི་དམག་སྒར་ལ་འཇབ་རྒོལ་
གྱིས་དབྱིན་དམག་ཕོན་ཆེ་བསད་རྨས་སུ་བཏང་ཞིང་། ཕྲན་ཙམ་མ་གཏོགས་
རུང་ཧོ་ཕུང་ཡང་གསོན་བཟུང་བྱས། །
གོ་མཚོན་བཟང་ཞན་ཐད་གནམ་ས་ལྟ་བུའི་ཧེ་བག་ཆེ་ན་ཡང་། བོད་མི་
དམངས་ནས་འཇིགས་སྣང་སྤུ་ཙམ་མེད་པར་དེ་ལྟ་བུའི་དཔའ་ངར་ཞུམ་མེད་
ཀྱིས་འགོག་རྒོལ་བྱེད་བསམས་པ་ནི་དབྱིན་དམག་གི་བསམ་ཡུལ་ལས་ཡོངས་སུ་
འདས་པས། རུང་ཧོ་ཕུང་ཤ་ཁྱིས་དེད་པའི་ཤྭ་བ་ལྟར་སྐྲག་སྣང་ཚད་མེད་ཀྱིས་
བླའང་ཆད་ལ་ཁད་ཀྱི་ངང་དུ་གྲོ་མོ་བར་དུ་བྲོས་བྱོལ་གྱིས། གྲོ་མོའི་དམག་



དཔུང་དང་གོ་མཚོན་ཁ་སྣོན་འོག་ཟླ་6ཚེས23ཉིན་རུང་ཧོ་ཕུང་དང་མེ་ཁེ་ཐང་
ནས་རྒྱབ་དཔུང་བཞི་སྟོང་དྲངས་ཏེ་སླར་ཡང་རྒྱལ་རྩེར་དཔུ་འཇུག་བྱས། ཚེས་
ཉེར་བརྒྱུད་ཉིན་དབྱིན་དམག་ནས་རྒྱལ་རྩེའི་བྱང་ངོས་ཀྱི་རྩེ་ཆེན་དགོན་པར་
ཚུར་རྒོལ་བྱས་པས་དེར་ཡོད་བོད་དམག་གིས་འཐབ་འཛིང་དྲག་པོ་བྱས་མོད།
མཐར་དགོན་པ་དགྲ་ལག་ཏུ་ཤོར་བས་དགྲ་དམག་གིས་ཕ་ལ་དང་། རྩེ་ཆེན།
ལྕང་ར་གསུམ་རྟེན་གཞིར་བྱས་ཏེ་ཕྱོགས་དེ་གསུམ་ནས་རྒྱལ་རྩེའི་ཁྲོམ་སྲང་དང་
རྫོང་མཁར་དུ་ཡོད་པའི་བོད་དམག་གི་མཐའ་བསྐོར་ནས་དཔུང་འཇུག་ཐེངས་
མང་བྱས་ པར་ བོད་ དམག་ རྣམས་ ནས་ བློ་ བརྟན་ འགྱུར་མེད་ དང་ དཔའ་
མཛངས་རྟུལ་ཕོད་དགྲ་བོའི་དཔུང་འཇུག་རེ་རེ་བཞིན་ ཐལ་བའི་རྡུལ་ དུ་
བརླགས་ཤིང་། བོད་ཀྱི་དམག་དམངས་ཚོས་རང་སྲོག་བློས་གཏོང་བྱེད་པ་ནི་
ངང་པ་པད་མཚོར་འཇུག་པ་དང་གཉིས་སུ་མ་མཆིས་པའི་ངོ་མཚར་གྱི་རྣམ་པ་
དེས། བསྟན་དགྲ་དབྱིན་ཇི་བ་རྣམས་ཧ་ལས་ཤིང་དཔའ་ཁུམས་ཏེ་“ བོད་མི་
དམངས་ཀྱིས་དམག་འཐབ་བྱེད་མི་ནུས་པར་སྙམ་པ་ནི་རྨི་ལམ་རང་རེད། ཁོ་
ཚོའི་དཔའ་ངར་ཚེ་ལུགས་བསམ་ཡུལ་ལས་འདས་ཤིང་། ཁོ་ཚོས་སྲོག་དང་
བསྡོས་ནས་མི་གཅིག་ལ་མཐུག་ཀྱང་འཐབ་འཛིང་བྱེད་པའི་དཔའ་ངར་ནི་
གནའ་བོའི་རོ་མའི་རྒྱལ་གཅེས་པ་དང་གཉིས་སུ་མི་འདུག” ཅེས་སྐད་ངན་ཤོར།
་ དུས་ཚོད་ཉིན་རེ་བཞིན་འདས་ཤིང་། དམག་འཐབ་ལན་མང་བྱས་པས་
བོད་དམག་གི་གོ་མཚོན་ཟད་གྲོན་ཆེ་བའི་ཁར། དགྲ་བོས་རྫོང་མཁར་གྱི་མཐའ་
རིམ་པ་གསུམ་དུ་བསྐོར་བས་ཕྱི་ལོགས་ནས་རྫོང་མཁར་ལ་དམག་རྒྱགས་དང་
རྫས་མདེལ་མཁོ་སྤྲོད་མི་ཐུབ་པའི་ཐོག རྫོང་མཁར་དུ་ཡོད་པའི་ཆུ་ཡང་ཡོངས་
སུ་རྫོགས་ཏེ་བོད་དམག་ཚོས་ཉིན་མོ་དགྲ་བོ་དང་དམག་འཐབ་དྲག་པོ་བྱེད་པ་



དང་། མཚན་མོ་རྒྱབ་ལ་ཚུ་སྣོད་འཁུར་བ་དང་སྐེད་པར་ཐག་པ་བཏགས་ནས་
རྫོང་མཁར་གྱི་བྲག་ངོས་ལས་བཞོལ་ཏེ་གཤམ་དུ་ཡོད་པའི་འཁྱིལ་ཆུ་ལས་ཆུ་ལེན་
དགོས་ཤིང་། མཐར་ གཤམ་གྱི་འཁྱིལ་ཆུ་དེའང་རྫོགས་སྟབས་བོད་དམག་
རྣམས་ཀྱི་མཆུ་ཏོའང་གས་ནས་བཀྲེས་སྐོམ་གྱི་སྡུག་བསྔལ་བཟོད་ཐབས་མེད་
པར། རང་སོ་སོའི་གཅིན་པ་འཐུང་བའམ་བྲག་ངོས་ཀྱི་རྡོ་བརྐོས་ཏེ་བཟས་སུ་
སྤྱད་ནས་མུ་མཐུད་དགྲ་བོ་དང་འཐབ་བརྩོད་མཐའ་གཅིག་ཏུ་བྱས་
ཉིན་ཞིག་དང་གྲུ་བོས་དཔུང་ཤུགས་ གཅིག་ བསྡུས་ ཀྱིས་ རྫོང་མཁར་ལ་
དཔུང་འཇུག་དྲག་པོས་མེ་སྒྱོགས་མང་དུ་བརྒྱབ་ནས་མཁར་རྫོང་གི་གྱང་ངོས་ལ་
ཁ་ཤོ་གཏོད་ཅིང་དེ་དང་ཕྱོགས་མཚུངས་སྟབས་མ་ལེགས་པར་ཛ་དྲག་ཆེ་བའི་
དམག་འཐུབ་ནང་བོད་དམག་ཞིག་ནས་ཡིད་གཟབ་མ་བྱས་པའི་རྐྱེན་གྱིས་མེ་
ཡོད་སྤྱི་ཏི་རྫས་ཁང་ནང་དུ་ལྷུང་ནས་རྫས་ཁང་ལ་འབར་གས་ཀྱིས་བོད་དམག་
མང་པོར་སྲོག་སྐྱོན་ཕོག་པ་མ་ཟད། རྫས་མདེ་ལ་ཡོངས་སུ་ཆད་པས་རི་མགོའི་
མེ་མདའི་སྐད་སྒྲ་ཇེ་ཉུང་དུ་སོང་བ་དང་མཐར་རྦད་དེ་ཆད།
དབྱིན་དམག་གིས་བོད་དམག་ཚོ་མདའ་ཟད་རྒྱགས་ཆད་ལ་གཏུགས་པ་
ཤེས་ནས་དམག་མི་ཚང་མ་བསྐོངས་ཏེ། ཤར་ལྷོ་ནུབ་གསུམ་ནས་ཉིན་མཚན་
མེད་པར་དྲག་ཆར་འབབ་པ་ལྟ་བུའི་སྒྱོགས་མདེལ་འཕེན་ནས་རྒོལ་རྡུང་བྱས་
ཀྱང་། བོད་དམངས་ཚོས་སྔར་བཞིན་དཔའ་ངར་ཆེན་པོས་འུར་རྡོ་འཕེན་པ་
དང་། རྦབ་རྡོ་གཡང་དུ་འགྲིལ་བ། དགྲ་བོ་ཉེ་བར་བཅར་དུས་དབྱུག་པར་
བརྟེན་པའམ་དམར་འཛིང་དྲག་པོ་བྱས་ནས་ཁྱོད་ཤི་ང་གསོན་གྱིས་དམག་
འཐབ་བྱས་ཏེ་དགྲ་བོ་མང་པོ་ཤི་རྨས་སུ་བཏང་ནས་ཉིན་ཞག་གསུམ་རིང་མཁར་
རྫོང་བརྟན་སྲུང་བྱས། མཐའ་མར་མང་སྣེ་ཉུང་གིས་མ་བརྟན་པ་དང་གོ་མཚོན་



མེད་སྟབས་དཔའ་བོ་ལག་དུ་མ་གྱི་ཚུལ་དུ་གྱུར་ནས་བོད་དམག་རྣམས་རིམ་གྱིས་
རི་རྩེར་ཕྱིར་འཐེན་བྱེད་དགོས་བྱུང་བ་དང་། མཐའ་མའི་དུས་སུ་བོད་དམག་
ཚོས་ལ་ལས་རྡོ་དང་དབྱུག་པར་བརྟེན་ནས་དགྲ་བོ་དང་སྲོག་བསྡོས་བྱེད་པ་
དང་། ལ་ལས་སྐེ་གྲི་བཏོན་ནས་དགྲ་བོའི་ཐོག་ཏུ་མཆོངས། ལ་ལས་དགྲ་བོ་
དང་ལག་འཛིང་བྱས་ནས་དགྲ་བོ་སྐྱེ་གཙིར་བཏང་སྟེ་བསད། ལ་ལས་དགྲ་
དམ་དང་ཤི་འཐམ་རོ་འཐམ་གྱིས་མཉམ་དུ་བྲག་རིའི་གཡང་སར་མཚོང་ས་
ནས་རང་སྲོག་བློས་སུ་བཏང་། མཐའ་མར་བོད་དམག་ བཅུ་ལྷག་ཙམ་ལ་
གཏུགས་ཏེ་རྫོང་རི་དགྲ་ལག་ཏུ་ཤོར་དུས། འཐབ་འཛིང་པ་ཚོས་དགྲ་བོའི་ལག་
འོག་ཏུ་མི་ཚུད་པའི་ཆེད་བྲག་རིའི་རྩེ་ནས་མར་གཡང་སར་མཆོངས་ཏེ། བོད་
ཆོས་ལྡན་ཞིང་ཁམས་དང་རང་ཡུལ་སྲུང་སྐྱོབས་ཆེད་གཟི་བརྗིད་ངང་རང་སྲོག་
བློས་གཏོང་བྱས།
མ་གཞི་ངུ་ས་ཡུན་ཟླ་བ་གསུམ་རིང་གི་དྲག་པོའི་འགོག་རྒོལ་བྱས་མཐར་
རྒྱལ་རྩེ་མཁར་རྫོང་འདི་ལྟར་དགྲ་ལག་ཏུ་ཤོར་སོང་ཡང་། ཕྱི་བཙན་དབྱིན་ཇི་
བར་རྒོལ་བའི་ད་བྱིན་འགོག་དམག་འཐབ་དེས་བོད་མི་དམངས་ནི་ཞི་བདེར་
དགའ་བ་དང་། དུག་པ་ཅན་གྱི་གཅན་གཟན་དང་འདྲ་བའི་ཕྱི་བཙན་པའི་
བཙན་གནོད་ཕོག་དུས་སུ་དཔལ་འབྱོར་དང་། དམག་དོན་སོགས་གནམ་ས་ལྟ་
བུའི་ཧེ་བག་ཆེ་པར་མ་ལྟོས་པར་བཙན་རྒྱལ་རིང་ལུགས་པའི་བརྙས་བཅོས་མི་
འཁུར་བར། རང་གི་གཅེས་པའི་ཕ་ཡུལ་སྲུང་སྐྱོབས་ཆེད་རང་སྲོག་བློས་གཏོང་
བྱེད་པར་ཅི་མི་སྙམ་པའི་རླབས་ཆེན་གྱི་སྙིང་སྟོབས་དེ་གསལ་བར་མངོན་ཡོད། །
“རླབས་པོ་ཆེའི་བྱ་གཞག་གང་ཞིག་མངོན་དུ་འགྱུར་བར་བླ་ན་འཕགས་
པའི་སྙིང་སྟོབས་ལ་བརྟེན་དགོས་པ་དང་། རླབས་ཆེ་བའི་མི་རིགས་ཀྱི་སྙིང་
34



སྟོབས་ནི་རླབས་པོ་ཆེའི་བྱ་གཞག་དོན་འཁྱོལ་བྱ་རྒྱུར་སྐུལ་མ་གཏོང་བའི་ཟད་
མཐའ་མེད་པའི་སྟོབས་ཤུགས་ཀྱི་འབྱུང་ཁུངས་རེད།” ཅེས་དང་། ཡང་“ མི་
རིགས་ཀྱི་སྙིང་སྟོབས་ནི་མི་རིགས་གང་ཞིག་འཚོ་གནས་དང་འཕེལ་རྒྱུས་ཀྱི་
བསམ་པའི་བརྟེན་གཞི་ཞིག་རེད་” ཟེར་བ་བཞིན། བོད་མི་དམངས་ལ་རླབས་
ཚེ་བའི་སྙིང་སྟོབས་འདི་འདྲ་ཞིག་ཡོད་པའི་དབང་གིས། ལོ་རྒྱུས་ཀྱི་ཆུ་རྒྱུན་
ཀྱག་ཀྱོག་ཇེ་ལྟར་ཆེ་ཞིང་རྦ་རླབས་ཇེ་ལྟར་དྲག་ཀྱང་། གནའ་བོའི་མི་རིགས་
འདི་བཞིན་འཛམ་གླིང་མི་རིགས་མང་པོའི་ཁྲོད་དུ་སྔར་བཞིན་ཉམས་པ་མེད་
པར་བརྗིད་ཉམས་རི་རྒྱལ་ལྷུན་པོ་བཞིན་དུ་གནས་ཐུབ་པ་བྱུང་ཡོད།
ད་ཆ་རྒྱལ་ཁབ་ནས་མ་དངུལ་ཕོན་ཆེ་བཏང་ནས་རྒྱལ་རྩེ་མཁར་རྫོང་
དེར་ཉམས་བཟོ་བགྱིས་ཏེ། རྗེས་རབས་པ་རྣམས་ལ་རྒྱལ་གཅེས་རིང་ལུགས་ཀྱི་
སློབ་གསོའི་བརྟེན་གཞིར་གྱུར་བ་མ་ཟད། རྒྱལ་ཁབ་ཕྱི་ནང་གྱི་སྐུ་མགྲོན་མང་
པོས་གནས་སྐོར་བྱེད་ཡུལ་གལ་ཆེ་ཞིག་ཀྱང་ཡིན།
དབྱིན་འགོག་དམག་འཁྲུག་མཇུག་སྒྲིལ་ནས་ད་བར་མི་ལོ་བརྒྱ་དང་
བརྒྱད་ཙམ་སོང་ནས་སྐབས་དེའི་དམག་འཐབ་ཀྱི་དཔའ་བོའི་ཀི་སྒྲ་དང་། མེ་
མདའི་རྫས་དྲི། དམག་རྟའི་རྨིག་སྒྲ། སྐྱོགས་མདེལ་གྱི་དུ་བ་སོགས་སྔ་ས་ནས་
ཡལ་ཟིན་ཡང་། ང་ཚོའི་མེས་པོ་ཚོས་ཤ་ཁྲག་ལ་བརྟེན་ནས་བྲིས་པའི་རླབས་
ཚེའི་ལོ་རྒྱུས་དེས། མི་རིགས་གང་ཞིག་ཡིན་ཡང་རྗེས་ལུས་ཐེབས་ན་གཞན་གྱི་
བརྙས་བཅོས་དང་སྐྱག་རྡུང་ཕོག་རྒྱུ་ཡིན་པའི་གནས་ལུགས་དེ་གསལ་བཤད་
ཀྱིས། གདོང་དམར་བོད་ཀྱི་མི་རིགས་འདི་བཞིན་ཉམས་པ་མེད་པར་འཛམ་
གླིང་མི་རིགས་ཁྲི་སྟོང་མང་པོའི་ཁྲོད་དུ་དབུ་འཕངས་མཐོན་པོའི་ངང་གནས་
དགོས་ན། མཐུན་སྒྲིལ་གྱི་ལག་གདང་སྦྲེལ་ཏེ། སྙིང་སྟོབས་ཀྱི་གཟུང་ཁྲག་སྐུལ་
35



ནས། ཤེས་རིག་གི་ གཤོག་རྩལ་ངོམས་ཏེ། འཛམ་གླིང་དབུ་རྩེའི་མཁའི་
དབྱིངས་སུ་འཕེལ་རྒྱས་ཀྱི་ནམ་འཕངས་གཅོད་རྒྱུའི་ལམ་སྟོན་དྲན་སྐུལ་བྱེད་པ་
དང་མཚུངས་སོ།
་36



དགུན་དུས་ཀྱི་མྱོང་འཆར།
དུས་ཚོད་ནི་འདི་ལྟར་རྟབ་རྟབ་ཞིག་རེད། མཚར་སྣང་མཛེས་ཤིང་སྤྲོ་
སྣང་ལྡན་པའི་དཔྱིད་དབྱར་མཛེས་མའི་ཉམས་འགྱུར་དེ་ལོངས་སྤྱོད་བྱེད་ཁོམ་
མེད་པར་ནམ་ཟླ་ནི་རྟབ་རྟབ་སྟོན་ལ་གཏུགས། གློ་བུར་ཤ་རུས་ཀྱི་ཕུང་པོར་
གྲང་ངད་ཀྱི་ཚོར་སྣར་ཞིག་སྦྱིན་པས། ངས་རྟབ་རྟབ་བུའི་གོམས་སྟབས་ལྷོད་དུ་
བཏང་ཞིང་། མགོ་བོ་བཀྱག་ནས་ས་གཞིའི་ཁམས་ལ་ལྟ་སྐབས། བསིལ་ཞིང་
གྲང་ངད་ཆེ་བའི་སྟོན་ལྷགས་ཤིག མི་འདོད་ང་རོ་དང་བཅས་འཛིན་མའི་པང་
ལ་མྱུལ་ཞིང་། ཚག་ཚག་གི་སྒྲ་དང་བཅས་སེར་སེར་སྟོན་ལོ་མང་པོ་ས་གཞི་རྒད་
མོའི་རུམ་ལ་ལང་ལིང་དུ་འཁྱུད་པས། ཚེ་སྲོག་གི་རང་མདངས་ཤོར་བའི་གསེར་
མདོག་ཅན་གྱི་ལྗོན་པའི་འདབ་ལོ་དེ་རྣམས། སྙིང་རྗེ་མེད་པའི་ལྷགས་རླུང་གིས་
གང་སར་འདེད་སྐབས། གློ་བུར་དུ་ཚེ་སྲོག་གི་ཆོས་ཉིད་ལས་ཐོབ་པའི་རྟོགས་
པ་དེས། ངས་མི་ཚེ་དང་འཚོ་བར་བསམ་གཞིགས་ནན་མོ་ཞིག་མི་བྱེད་པའི་
རང་དབང་ང་ལ་མི་འདུག་
རེད་ཨང་། ཚེ་སྲོག་ནི་སྐབས་རེ་བརྟན་སྐར་ལྟར་སྲ་ཞིང་བརྟན་ལ།
སྐབས་རེ་རྒྱུ་སྐར་དང་མཚུངས་པར་སྐད་ཅིག་སྐད་ཅིག་ལ་བཞུད་འགྲོ། འཚོ་བ་
ནི་སྐབས་རེ་སྦྲང་རྩི་བཞིན་མངར་མངར་རོ་བཅུད་དེ་ཞིམ་ལ། སྐབས་རེ་མ་
སྨིན་ཤིང་འབྲས་ བཞིན་མངར་སྐྱུར་རོ་བཅུད་ གང་ ཡིན་ ཤོད་ པར་ དཀའ།



འཇིག་རྟེན་མི་ཡུལ་གྱི་འཚོ་བའི་ནང་འགའ་རེས་སྤྲོ་སྣང་དང་གླུ་སྒྲའི་ཁྲོད་གསར་
དུ་ཕེབས་པའི་ཚེ་སྲོག་གི་མགྲོན་པོར་བཀྲ་ཤིས་བསུ་བ་ཞུ་ཞིང་། ལ་ལས་མིག་ཆུ་
དང་འཁུན་སྒྲའི་ཁྲོད་སྟོན་དུས་ཀྱི་མེ་ཏོག་དང་། དགུན་དུས་ཀྱི་རྩྭ་ལོ་དང་
མཚུངས་པའི་ཀྱེ་ཧུད་མྱང་འདས་ཀྱི་ཚེ་སྲོག་ལ་སྐྱེལ་མ་བྱེད།
མཐའ་ཡས་འཇིག་རྟེན་ཁམས་འདིར་ཚེ་སྲོག་ནི་མཚན་གུང་གི་སྐར་
ཚོགས་ལྟར་མང་ཞིང་། ཚེ་སྲོག་གི་འཕེལ་རིམ་ཆུ་མོའི་རྒྱུན་ལ་འགྲན་པར་བྱེད་
ཀྱང་། དེ་ཡི་ཆུ་མགོ་དུས་ནམ་ཞིག་དང་། ཡུལ་གང་ཞིག་ལས་ཐོག་མར་བརྡོལ་
བའི་རྣམ་རྟོགས་ཀྱི་རི་མོ་བློ་ཡི་ཡུལ་དུ་མ་འཆར། །
སྐྱེ་བོ་ལ་ལ་མི་ཡུལ་དུ་ཐོག་མར་གཅེར་བུར་ཡོང་བ་ལྟར། མཐའ་མར་
ཡང་འཆི་མའི་ལམ་དུ་གཅེར་བུར་བསྐྱོད། ལ་ལས་མི་ཚེ་གང་པོའི་འབད་
འབུངས་དང་། རྔུལ་ཆུར་བརྟེན་ནས་མི་ཡུལ་དུ་ཉམས་པར་མེད་པའི་ཡིད་འོང་
རླབས་ཆེའི་ཕྱག་རྗེས་བཞག ཡང་འགའ་རེས་ལེགས་གྲུབ་དང་རྒྱལ་ཁའི་ཁྲོད་
དགའ་བའི་འཛུམ་དང་། སྐྱིད་པའི་དགོད་སྒྲ་སྒྲོག་ཅིང་། འགའ་རེ་ཕམ་ཉེས་
དང་བློ་འགྱོད་དང་སེམས་སྡུག་གི་མཆི་མ་འཆོར། ལ་ལ་མཚན་སྙན་གྱི་འོད་
སྣང་དང་བཅས་ལོ་རྒྱུས་ཀྱི་དེབ་ཐེར་དུ་འཁོད་ཅིང་། འགའ་རེ་ནག་ཉེས་དྲི་
ངན་གྱིས་སྦགས་ཏེ་ལོ་རྒྱུས་ཀྱི་ཕྱག་དར་ཁྲོད་དུ་སྦས།
ཀྱག་ཀྱོག་དང་འབར་འབུར་གྱིས་ཁེངས་ པའི་ཚེ་སྲོག་ གི་ ལམ་ བུར།
སྐབས་རེ་སྐད་ཅིག་དགའ་བའི་དགོད་སྒྲ་དེ་མཐའ་མར་སྐྱོ་བའི་མིག་ཆུར་གྱུར་ལ།
སྐབས་རེ་སྐྱོ་བའི་མཆི་མ་དེའང་མཐར་ཐུག་དགའ་བའི་འཛུམ་ཞལ་དུ་གྲོལ་བ་མ་
ཟད། དགའ་སྐྱོ་འདྲེས་མའི་ཚེ་སྲོག་གི་ཟློས་གར་དེ་དབྱར་དགུན་དུས་ཀྱི་འགྱུར་
བ་ལྟར། སྔར་བཞིན་བར་མཚམས་མེད་པར་མི་ཡུལ་གྱི་གར་སྟེང་ཆེན་མོ་འདི་
38



ཡི་ཐོག་ཏུ་ལད་མོ་དང་བསྐྱར་ཟློས་ལ་བྲེལ།
རྟབ་རྟབ་དབྱར་གྱི་དགའ་མར་སྙིང་གཏམ་གླེང་ཁོམ་མེད་པར་ནམ་ཟླ་ནི་
སྟོན་ལ་གཏུགས་པས། ངས་བསྐྱོད་ཟིན་པའི་མི་ཚེའི་ལམ་བུར་ཕྱི་རྒྱུང་ཞིག་བྱེད་
སྐབས། ཆེད་ཐོག་མའི་འདོད་འདུན་དག་སྔར་བཞིན་རྨི་ལམ་གྱི་ཞིང་དུ་གནས་
པས། རང་སེམས་ནི་རླུང་འདེད་འདབ་མའམ་བྱ་སྒྲོ་ཇི་བཞིན་བདེ་ལྷོད་དུ་
འཁོད་པའི་གནས་ཤིག་གཏན་ནས་མ་བརྙེད།།
སྟོན་ལྷགས་ཤིག་གིས་ ཤ་རུས་ཀྱི་རེག་བྱར་གློ་བུར་སྦྱིན་པའི་གྲང་ངད་
དེས། ངས་མིག་མེད་གྲོག་མ་བཞིན་དུ་འདུར་རྒྱུག་ལ་བྲེལ་བའི་གོམ་སྟབས་དེ་
ལྷོད་དུ་གཏོང་དགོས་བྱུང་ལ། གཡུ་གོས་ཕུད་ནས་ངུར་སྨྲིག་གོས་རྒྱུན་འཛིན་
པའི་འདབ་ལོ་རྣམས། སྟོན་ལྷགས་ཀྱིས་གང་སར་འདེད་དུས། མི་ཚེ་དང་འཚོ་
བ་གཉིས་ལ་བསམ་གཞིགས་མི་བྱེད་པའི་རང་དབང་གཏན་ནས་མི་འདུག་



ཟླ་འོད་ལས་འགྱེད་པའི་དྲན་འཆར།
དོ་དགོང་སྒེའུ་ཁུང་ནས་འཕྲོས་ཡོང་བའི་ཟླ་ཟེར་དང་མཉམ་དུ་ཐག་རིང་
གི་གཉེན་ཉེའི་ཞལ་རས་དང་། འདས་སོང་གི་གཏམ་རྒྱུད་མང་པོ་ཞིག་ངའི་
སེམས་ཁམས་སུ་ཨུ་ཚུགས་ཀྱིས་འཚངས་ནས། ངའི་དྲན་པའི་ཞིང་སར་སྟོན་
འབྲས་བཞིན་དུ་སྨིན་ཏེ་སེམས་ཁམས་ཧྲིལ་བུ་ལྗིད་ཏིག་གེར་བཏང་། འདས་
སོང་གི་ལོ་ཟླར་ཕྱི་རྒྱང་བྱེད་དུས། འཇིག་རྟེན་ཕྱི་མར་གཤེགས་སོང་བའི་ཡུམ་
ཆེན་གྱི་བྱམས་དང་བརྩེ་བ་དང་། ཡབ་ཆེན་གྱི་ཕོ་སྟོབས་ དང་སྡུག་རུས་
གཞན་ཡང་རྒྱང་རིང་དུ་འཕོས་པའི་མེས་པོ་དག་གི་གཏམ་རྒྱུད་དཔྱིད་དུས་ཀྱི་
བུང་བ་བཞིན་དུ་དྲན་པའི་མེ་ཏོག་སྟེང་ན་འཕུར་ལྡིང་ལ་རྩེན།
མེས་པོ་ཚོས་མི་ཡུལ་གྱི་ཞིང་འདིར་བརྩམས་པའི་ངོ་མཚར་ཅན་གྱི་མངར་
སྐྱུར་རོ་དྲུག་གི་ང་གཏམ་རྒྱུད་དེ་དག ཉིན་མོའི་མཁའ་སྤྲིན་ནམ་མཚན་མོའི་སྐར་
ཚོགས་བཞིན་དུ་ངའི་དྲན་པའི་ཀློང་དུ་འཆར་དུས། བློ་སེམས་ཡུལ་དུས་ལས་
བརྒལ་ཏེ་ཆུང་དུས་འཚོ་མྱོང་བའི་འཇིག་རྟེན་ཆུང་ཆུང་དེའི་རི་ཀླུང་དང་།
སྤང་ཐང་། གྲོང་སྡེ་དང་། ས་ཞིང་སོགས་ཕྱོགས་གང་སར་སྲབ་མདའ་ལས་
ཐར་བའི་རྟ་རྒོད་བཞིན་དུ་ ཤོར། རྒྱང་རིང་ལ་ཤོར་བའི་མཚན་མོའི་དྲན་
སེམས། ནམ་མཁའི་དབྱིབས་དང་བར་སྣང་གི་རླུང་བུ་ཇི་བཞིན་འཛིན་པར་
དཀའ་བས། ངས་ལག་གི་དཔེ་དེབ་བཞག་ནས་གནས་ཁང་གྲུ་བཞི་འདིའི་སྒོ་མོ་
40



ཡངས་པོར་ཕྱེས་ཏེ་གོམ་འགྲོས་ཀྱི་ཁ་ཕྱོགས་ཕྱི་རོལ་ལ་བསྒྱུར་དགོས་བྱུང་། །
སྟོན་དུས་ཀྱི་མཚན་མོ་འདིར་ཕྱོགས་ངེས་མེད་ནས་ལྡང་བའི་རླུང་བུས།
ལུས་ཀྱི་རེག་བྱར་གྲང་བསིལ་བསིལ་དང་བདེ་ལྷང་ལྷང་གི་ཚོར་སྣང་མཚར་པོ་
ཞིག་སྟེར་ཞིང་། མཚན་གུང་གི་མཁའ་ནས་འཛིན་མའི་ཁྱོན་ལ་འཕྲོས་པའི་ལྷ་
ཟླའི་འོད་ཟེར་འོག གླང་ཆེན་བཞིན་འགྱིང་བའི་མཐའ་བཞིའི་ས་འཛིན་གྱི་
གཟུགས་བརྙན་དག་འདྲེན་བྱེད་ལམ་དུ་འཕོས་ཏེ། དེ་དག་ངའི་སེམས་ངོས་སུ་
གསལ་བའི་ཆུང་དུས་འཚོ་བའི་རི་མོ་བཞིན་དུ་མཛེས། །
རི་གཤམ་ན་ཆུ་མགོ་དཀར་གཙང་གངས་རིར་བཅོལ་ཞིང་གཤིས་རྒྱུད་
འཇམ་པོའི་བལ་ལ་འགྲན་པའི་མྱང་ཆུ་གཙང་པོ་ནི། ཆུ་དང་ཆུ་ཕྲན་མང་དུ་
འདུས་ཀྱང་རང་གཤིས་གཙང་མ་མ་དོར་སྙིམ་པར་བཏེགས་ཤིང་། བྱམས་དང་
བརྩེ་བ་སྒྲོག་མེད་སེམས་ཀྱི་གཏིང་སར་སྦས་ཏེ། མ་ཡུམ་གྱི་རང་གཤིས་ལྟར་
དལ་བ་དལ་པོར་བཞུར་བཞིན་མཆིས། །
མཐོ་སྒང་འདི་ན་ཉམས་ཀྱིས་འགྱིང་བའི་སྤང་རི་དང་། གཡའ་རི། རྫ་
རི་དང་། གངས་རི་རྣམས་ངའི་ཨ་ཕའི་ཞུམ་པ་མེད་པའི་ཕོ་སྟོབས་དང་རང་
གཤིས་འདྲ་ལ། ཆར་ཆུ་དང་། གངས་ཆུ། རྫ་ཆུ་དང་། ལོ་ཆུ་སོགས་འདུས་
པའི་དྭངས་ཤིང་གཙང་ལ་སྨྲ་བ་ཉུང་བ། འཁྱུག་འགྲོས་ཀྱི་གོམ་ཁ་བརྟན་པའི་
ཆུ་མོ་འདི། གཞན་ཕན་ལྷག་བསམ་དག་པའི་མ་ཡུམ་གྱི་གཤིས་ཀ་དང་མཚུངས་
པར། མི་ཡུལ་གྱི་འཚོ་བ་དང་སྲོག་ལྡན་ཀུན་ལ་བཅངས་པའི་བརྩེ་དུང་གི་དྲོད་
ཁོལ་ཏེ། མི་རབས་ཤིག་དང་དུས་རབས་ཤིག་གི་ཁྲག་རྩར་བཞུར་བའི་གཟུང་
ཁྲག་དང་མཉམ།
ངའི་མིག་ལམ་དུ་ཤར་བའི་བརྗིད་བརྗིད་པའི་ས་འཛིན་དང་། ཟབ་
ས



ཚོའི
ཅིང་དལ་བའི་ཆུ་མོ་ནི་། ང་འི་མི་ཚེའི་འཕྲང་ལམ་རིང་མོར་འཚོ་བའི་བར་ཆད་
དང་ཕམ་ཁ་གང་གིས་ཀྱང་བཅོམ་མི་ཐུབ་ལ། ལོ་ཟླའི་ཆར་ཆུ་དང་ལྷགས་རླུང་
གང་གིས་ཀྱང་ང་སུབ་ཏུ་མེད་པའི་དྲན་རྡོ་དང་། ཚེ་སྲོག་གི་ཁྲག་རྒྱུན་ལང་ལོང་
དུ་བསྐོལ་བའི་མེ་སོན་དམར་པོ་སྟེ། ཉམས་པ་མེད་པའི་མེས་པོའི་བླ་སྲོག་གམ་
སྙིང་སྟོབས་དང་ཀུན་ནས་མཚུངས་སོ།



རོལ་དབྱངས་ལྟ་བུའི་རྩྭ་ཐང་།
，
་་ -
，
དཔྱིད་དུས་ཀྱི་རྩྭ་ཐང་ནི་རྣ་བར་སྙན་ཞིང་ཡིད་ལ་འཇགས་པའི་རོལ་
དབྱངས་སྙན་མོ་ཞིག་གམ། མིག་ལ་མཛེས་ཤིང་ཡིད་གར་འོང་བའི་མཛངས་
མའི་ཉམས་འགྱུར་དང་གཉིས་སུ་མ་མཆིས།
ཞོགས་པར་ཁྱིའི་ཟུག་སྒྲས་རྩྭ་ཐང་ན་ཆུང་མཛེས་མ་སྐྱིད་པོའི་རྨི་ལམ་གྱི་
ཞིང་ལས་དཀྲོགས་པས། རྩྭ་ཐང་བུ་མོས་ལུས་སྟེང་གི་སྨག་རུམ་མལ་ཐུལ་མཐུག་
པོ་དེ་དལ་བ་དལ་བུར་ཕར་ལ་ཕུད་དེ། མཛེས་སྡུག་འཁའ་འགྲོ་ལྟ་བུའི་བཞིན་
གྱི་རས་ཡོལ་ཡོངས་སུ་ཕྱེས་རྗེས། ད་གཟོད་དཔྱིད་དུས་མཛངས་མའི་ལང་ཚོའི་
མཚར་སྡུག་ཐམས་ཅད་འཇིགས་བརྟེན་གྱི་གཞི་ལ་གསལ་ལེར་མངོན་འོང་།།
ཡངས་པའི་རྩྭ་ཐང་གི་གཞི་ན། གཡང་དཀར་ནོར་ནག་གིས་མཐའ་ནས་
བསྐོར་བའི་སྦྲ་ནག་རེ་རེ། ཨ་མའི་གནག་སྣུམ་དབུ་སྐྲའི་ལན་བུ་ཇི་བཞིན་སྙིང་
ཉེ་ཞིང་། རྩྭ་ཐང་འདིའི་བདག་ཡོད་སྒོ་ཕྱུགས་སེམས་ཅན་དང་། བདག་མེད་
རི་དྭགས་གཅན་གཟན་ཀུན་ལ་སེམས་ཀྱི་དྲོད་ཁོལ་དང་ཡིད་ཀྱི་བདེ་སྣང་འབྱིན་
པའི་བྱམས་ལྡན་མ་མ་དང་འདྲ། རྩྭ་ཐང་གི་སྔོ་བསངས་ནམ་མཁའི་དབྱིངས་སུ་
དལ་གྱིས་རྒྱུག་པའི་སྤྲིན་དཀར་གྱི་ཚོམ་བུ་དེ་དག གཡུ་གཤོངས་སྔོན་པོའི་སྟེང་
ན་ལྷ་རྟ་དཀར་པོའི་ཁྱུ་ཚོགས་མང་པོ་ཟེམ་ཟེམ་འགྲོས་ལ་བྲེལ་དང་མཚུངས་ལ།



རྒྱ་མཚོ་ཆེན་པོའི་གཞུང་ན་ཆལ་ཆིལ་དུ་ཐོར་བའི་རླབས་ཀྱི་ཟེགས་མ་དང་མཉམ།
ཤར་ཕྱོགས་ལྷུན་པོའི་རྩེ་ནས་གསེར་གྱི་འཁོར་ལོ་བཞིན་དུ་རིམ་གྱིས་མཁའ་ལ་
འཕག་པའི་རྟ་བདུན་གྱི་དབང་པོ། གསར་དུ་མཚེས་མ་ཐག་པའི་བྱིས་པ་བཞིན་
གྲུང་ཤ་དོད་ཅིང་། སེར་སེར་ཞོགས་པའི་ཉི་ཟེར་ནི་རྩྭ་དང་རྩི་ཤིང་དག་ལ་
བྱུགས་པའི་གསེར་ཆུ་དྭངས་མ་དང་གཉིས་སུ་མ་མཆིས། །
མིག་ལ་མཛེས་ཤིང་ཡིད་ལ་འཇམ་པའི་ཞོགས་པའི་ཟེར་འོད་ཀྱི་འོག་ན་
རྩྭ་ཐང་མ་མའི་རྒྱན་དུ་མཛེས་པའི་རྩི་ཤིང་མེ་ཏོག་དང་། རྩྭ་ཐང་འདི་ན། བག་
ཕེབས་སུ་གནས་པའི་སྒོ་ཕྱུགས་སེམས་ཅན། ད་དུང་རི་དྭགས་ཀུན་གྱི་གཉེན་ཉེ་
སྟེ། དྲི་ཞིམ་བཅུད་ལྡན་གྱི་སྔོ་རྩའི་གསེབ་ཏུ་སྤྲོ་བར་བཞུགས་པའི་མཇུག་མེད་
ཨ་བྲ་དེ་ཚོས། སྐབས་རེ་གསར་སྐྱེས་སྔོ་རྩྭ་མཉེན་པོ་ཞིམ་པོའི་ཟས་སུ་སྤྱོད་ཅིང་།
སྐབས་རེ་ཚོག་ ཅིང་མདུན་ལག་བཀུམས་ནས་སྲན་རིལ་དང་འདྲ་བའི་འདྲེན་
བྱེད་དབང་པོ། གྲུང་ཤ་དོད་པོས་བར་མེད་ཧྲིག་ཧྲིག་ལ་གཡོ་བ་ནི། ཡིད་འོང་
རྩྭ་དང་དེའི་མཛེས་སྡུག་རི་མོ་གང་ཞིག་ངོམ་མེད་ལོངས་སུ་སྤྱོད་པ་དང་མཚུངས།
སྙིང་ཉེ་ལ་དཔྲ་ཚགས་ཅན་གྱི་ཨ་བྲ་དེ་ཚོས། སྐབས་སྐབས་སུ་གལ་ཆེའི་དོན་
ཆེན་གང་ཞིག་སྒྲུབ་པ་བཞིན་ཨ་ཁུང་གཅིག་ནས་གཞན་གྱི་བར་འདུར་རྒྱུག་ལ་
བྲེལ།
ཉི་གཞོན་གསར་པའི་ཟེར་བརྒྱའི་འོག ནེམ་འཇམ་སྔོ་རྩྭའི་རྩེ་མོར་གོང་
བུར་བསྒྲིལ་བའི་ཟིལ་པ་དག ཆེམ་ཆེམ་འོད་དུ་འཚེར་དུས་རིན་ཆེན་ཕ་ལམ་ཁྲི་
སྟོང་མང་པོ་གཡུ་ཞོང་སྟེང་དུ་བཀྲམ་པའམ། མཚན་དགུང་སྐར་མའི་ཚོགས་
ཀྱིས་སེམས་མཐུན་ཡིད་ཀྱི་དགའ་མར་རྩེད་འདོད་མིག་མདའ་འཕེན་དང་
མཚུངས། ཡང་ས་པའི་རྩྭ་ཐང་གི་དབུས་སུ་དལ་དལ་ལྷིངས་པོར་རྒྱུག་པའི་ཆུ་མོ་
44



s:33/
'
ག
༧
།
དེའང་། བསིལ་བསིལ་རླུང་བུས་འགུལ་བཞིན་པའི་དར་སྔོན་རིང་མོ་ཞིག་གམ།
མི་ཚེའི་དགའ་སྐྱོ་དང་དར་རྒུད་ཅི་ཡང་བརྒྱུད་མྱོང་བའི་སྲིད་པ་རྒད་པོས། ཚེ་
སྲོག་དང་མི་ཚེའི་སྙིང་པོ་གཏམ་རྒྱུད་ལ་དྲངས་པའི་རི་མོ་ཞིག་དང་ཅིས་མི་འདྲ།
སྦྲ་གུར་ནས་ཨ་སྔོན་དགུང་ལ་འཕྱུར་བའི་དུ་ཞགས་སྔོན་པོ། རྩྭ་ཐང་
དང་ནམ་མཁའ་འམ་མི་ཡུལ་དང་ལྷ་ཡུལ་བར་གྱི་ཕོ་ཉ་སྟེ། ལྷ་མིའི་རྣམ་ཤེས་
འབྲེལ་བའི་རྨུ་ཐག་ནི་ཅི་ལ་མིན། ་་་་་་
ཞོགས་པའི་རྩྭ་ཐང་། འདི་ལྟར་ཡིད་གར་འོང་ལ་དེ་ལྟར་གྱི་ཁ་ཁུ་སིམ་
པས། དེ་ཡི་དབེན་པ་སུ་ཡིས་དཀྲོག་པར་ནུས། ཞོགས་པ། རྩྭ་ཐང་གི་ཀླད་དུ་
ཁྱབ་པའི་གཡང་དཀར་གྱི་འབའ་སྒྲ་དང་། ནོར་གནག་གི་ངུར་སྒྲ། ད་དུང་
བྱིའུ་ཆུང་གི་གསུང་དབྱངས་དང་། དྭངས་གཙང་ཆུ་མོའི་བཞུར་སྒྲ། གཞན་
ཡང་རྫི་བོའི་གླུ་ཆུང་དང་། སྦྲ་གུར་་ནས་གྲག་པའི་ཨ་མའི་ཞོ་གླུ་སྙན་མོ་མཛེས་
སྡུག་རྩྭ་ཐང་གི་པིར་རིས་སམ། བར་མེད་ཆུ་མོའི་བཞུར་སྒྲ་ཇི་བཞིན་རྣ་བའི་
བཅུད་དུ་སྨིན་ཞིང་། ཡིད་ལ་སྤྲོ་བ་རྒྱས་པའི་སྙན་དབྱངས་དེ་དག རྩྭ་ཐང་
འདིའི་མཉམ་དཀྲོལ་རོལ་དབྱངས་ལྟར། མི་ཡུལ་འདིའི་ངོ་མཚར་གྱི་ལོངས་
སྤྱོད་ཆེན་པོ་ཞིག་ལོས་ཀྱང་ཡིན།
ནེམ་ནེམ་སྔོ་རྩྭ་འཐུ་བའི་ཨ་བྲ་དང་། རྒུམ་བུ་འཚོལ་བའི་བྱེའུ་ཆུང་
རྣམས། རྩྭ་ཆུ་ལོངས་སུ་སྤྱོད་བཞིན་པའི་ཕྱུགས་ཟོག་དང་གཤིབས་ཡུན་རིང་
བས། བློས་ཐུབ་གྲོགས་པོ་ལྟར་ཕན་ཚུན་བར་འཇིགས་སྣང་དང་འཚེར་སྣང་
མེད་པར་བག་ཕེབས་སུ་གནས། ཕྱུགས་རྫིའི་འུར་ཅག་གི་ཐག་སྒྲས། སེམས་
ཆུང་བྱེའུ་ཆུང་རྣམས་སྐྲག་སྣང་དང་བཅས་ཐག་རིང་དུ་འཕུར་དེ་སོང་ཡང་།



སྙིང་ཆེན་ཨ་བྲ་དེ་ཚོས་རྟབ་རྟབ་ཨ་ཁུང་ནང་དུ་འཛུལ་ཙམ་བྱས་རྗེས་དེ་མར་
མགོ་བོ་ཕྱིར་བསྲིངས་ཏེ། གང་སར་ལྟ་བཞིན་དེ་འཕྲལ་མདུན་ལག་བཀུམས་
ཤིང་ཙོག་སྟེ་རྫི་བོའི་ཕྱོགས་ལ་ཅེར་བ་ནི། ང་རྒྱལ་ཆེན་པོས་རྫི་བོའི་བྱ་སྤྱོད་དེར་
ཇི་མི་སྙམ་པའམ་འགྲན་སློང་བྱེད་པའི་ཚུལ་དུ་སྣང་། །
ཟམ་ཟིམ་སྦྲང་ཆར་བབས་རྗེས། ད་གཟོད་རྩྭ་ཐང་གི་ཕྱོགས་གང་སར་
མཆོང་ལྡིང་ལ་མཁས་པའི་རི་བོང་བློ་ལྡན་དེ་ཚོས། ད་ལྟ་ནང་དོན་དེ་ཙམ་གོ་རྒྱུ་
མེད་ཀྱང་། ཆུང་བྱིས་པའི་དུས་སུ་རི་བོང་བློ་ལྡན་མཐོང་རིམ་བཞིན་མ་གྲོས་
གཅིག་མཐུན་དུ་སྨྲ་བའི་བྱིས་གླུ་དེ་ལྷང་ངེར་དྲན་ཞིང་། སེམས་ནང་རི་བོང་
དཀར་ཆུང་དེ་དག་ནི་རྩྭ་ཐང་གི་བྲོ་ར་ཆེན་མོ་འདིའི་སྟེང་གི་ཞབས་བྲོ་མཁས་
ཅན་ནི་ཅི་ལ་མིན་སྙམ་པའི་སྣང་བ་ཞིག་ཅིག་ཅར་ལ་འཆར།
དཔྱིད་རླུང་བསིལ་མའི་ཁྲོད་ཀྱི་རྩྭ་ཐང་འདི། རྒྱན་གོས་རབ་ཏུ་མཚར་
ཞིང་བློ་རིག་རྒོད་ལ་སེམས་རྒྱུད་བཟང་བའི་ལུས་ཕྲུ་མ་ཞིག་འདྲ་ལ། བློ་རྒྱ་
ཡངས་ཤིང་བྱམས་སེམས་ཆེ་བའི་མ་མ་ཞིག་དང་ཀུན་ནས་མཚུངས། དཔྱིད་
དུས་ཀྱི་རྩྭ་ཐང་འདི་ན། སྣ་ཚོགས་རབ་ཏུ་མཛེས་པའི་མེ་ཏོག་ཁྲི་སྟོང་མང་པོ།
མཚར་སྡུག་ལང་ཚོའི་ཉམས་འགྱུར་ཕན་ཚུན་འགྲན་པའི་དགའ་སྤྲོའི་ཁྲོད། རྩྭ་
ཐང་དང་རི་ཀླུང་ཀུན་ལ་ཁྱབ་པའི་དྲི་བསུང་དེས། ལུས་སེམས་གཉིས་ཀར་བདེ་
སྣང་དང་སྐྱིད་སྣང་ཙམ་མ་ཟད་ཡིད་ཀྱི་དང་ག་འདྲེན་པས་བློ་སེམས་ཤིན་ཏུ་
བདེ།
མུ་མཐའ་བྲལ་བའི་རྩྭ་ཐང་འདིའི་ཉམས་དགའི་གཡུ་ཞོང་ཆེན་པོའི་
ཐོངས་ཁ་ན་། རྩི་ཤིང་མེ་ཏོག་གི་དྲི་ངད་བསྣམས་ཤིང་། བརྩི་བཅུད་སྙིང་ཁུའི་
བདུད་རྩི་ནོམས་པར་འཐུང་ནས་རབ་ཏུ་བཟི་བའི་གླུ་མཁན་རྐང་དྲུག་བུང་བས།



རྣ་བའི་བཅུད་དུ་སྨིན་པའི་འཛེར་འཛེར་སྙན་དབྱངས་བར་མེད་འདོན་ཞིང་།
གར་མཁན་ཕྱེ་མ་ལེབ་ཀྱིས་ཀྱང་འདྲེན་བྱེད་དབང་པོའི་སྨན་དུ་འཁུ་བའི་ལང་
ལིང་གར་གྱི་ཉམས་འགྱུར་གང་དང་ཅི་ཡང་ངོམ་པས། མིག་ལམ་དུ་འཆར་བའི་
མུ་མཐའ་མེད་པའི་རྩྭ་ཐང་འདི། སྒྱུ་འཕྲུལ་མཁས་པའི་པིར་རྩི་ལས་ཐོན་པའི་
རི་མོ་གསོན་པོ་ཞིག་དང་ཀུན་ནས་མཚུངས།
དུས་ཀྱི་གོམ་འགྲོས་སམ་རྟ་ལྗང་ཉི་མའི་ཚ་དྲོད་དང་བསྟུན་ཏེ། ཐག་
རིང་གི་ས་ནས་སྨིག་རྒྱུའི་ཆུ་རིས་ཤིག་ཤིག་དུ་འཁྲིག་པའི་ཚེ། དགུང་སྔོན་
མཐོན་པོའི་དབྱིངས་སུ་ལང་ལིངང་ལ་འཁོར་བའི་མཁའ་མཐའི་སྤྲིན་གྱི་ཚོམ་བུ་དེ་
དག བསིལ་འཇམ་རླུང་བུས་འདེད་དེ་གང་སར་འཕྱོ་བའི་ཚེ་ན། རྫི་བོའི་སི་གླུ་
དང་འགྲོགས་ཏེ་མུ་ཡངས་རྩྭ་ཐང་གི་ཞིང་ན་འཚོ་བའི་གཡང་དཀར་གྱི་ཁྱུ་དང་
འདྲ། ཉམས་ཀྱིས་འགྱིང་ཞིང་གཡུ་ལྟར་སྔོ་བའི་སྤང་རིའི་སྤོ་དང་། གངས་
དཀར་མཆོད་རྟེན་ལྟ་བུའི་གངས་རའི་རྩེ་མོར་འཁྱུད་པའི་སྤྲིན་གྱི་ཕོ་ཉ། སྔོན་
མོ་རིན་ཆེན་གཡུ་དང་དཀར་དཀར་མུ་ཏིག་ལས་གྲུབ་པའི་མཆོད་རྟེན་གྱི་མགུལ་
ལ་བསྒྲོན་པའི་དར་དཀར་དང་ཡོངས་སུ་མཚུངས། །
སྐབས་སྐབས་སུ་ཞོ་གསར་སྤུངས་འདྲའི་སྤྲིན་དཀར་དེ་རྣམས། ཆར་
སྤྲིན་སྨུག་པོར་གྱུར་ནས་ཡངས་པའི་ས་གཞིའི་ཁྱོན་ལ་བསིལ་བསིལ་སྦྲང་ཆར་
འཇོ་བས་ན། རྩྭ་ཐང་བུ་མོའི་སྐུ་ལུས་ལེགས་པར་འཁྲུས་ཤིང་སྣུམ་པར་བྱས་
པས། ཆར་རྗེས་ཉི་འོད་འོག་གི་སྐྱེ་དངོས་དང་། སྲོག་ཆགས་ཀུན་སྐྱེ་སྟོབས་
གསོན་ཤུགས་རབ་ཏུ་རྒྱས་ཤིང་། དགུང་སྔོན་དབྱིངས་ཀྱི་ཚ་ཟེར་ཉི་མ་དང་དེ་
ཡི་མཐའ་ནས་བསྐོར་བའི་འཇའ་ཚོན་གྱི་དཀྱིལ་འཁོར་དེ། གསེར་གྱི་ཞོངས་
པར་བརྒྱན་པའི་སྣ་ཚོགས་ནོར་བུའི་མཐའ་རྒྱན་བཞིན་དུ་མཛེས།



དགོང་དྲོ། ས་འཛིན་གྱི་གྲིབ་བཟོ་རྩྭ་ཐང་གི་པང་ལ་ཕོག་པའི་དུས།
ལྷུན་པོའི་རྩེ་མོ་དང་ཆུ་འཛིན་གསེབ་ནས་འགྱེད་པའི་མཚར་སྡུག་མཚམས་སྤྲིན་
ནི། མཁའ་ལས་དཔྱངས་པའི་འཇའ་ཚོན་གྱི་གུར་ཁང་མཚར་པོའམ། བུ་མོའི་
བཞིན་ལ་བྱུགས་པའི་ཚོས་གསར་བཞིན་དུ་མཛེས་པར་སྣང་། དེའི་དུས་ན་གླུ་
དབྱངས་ལེན་པར་སྤྲོ་བའི་བྱེའུ་ཆུང་དང་། སྙན་དབྱངས་རོལ་མོ་དཀྲོལ་གཏོང་
ལ་མཁས་པའི་གསེར་སྦྲང་བུང་བ། ཉམས་འགྱུར་གར་སྟབས་ལ་མཆོག་པའི་ཕྱེ་
མ་ལེབ། གཞན་ཡང་བང་དང་རྩལ་ལ་མཆོག་ཏུ་མངའ་བའི་བདག་མེད་རི་
དྭགས་སོགས་རྩྭ་ཐང་འདི་ན་འཚོ་བཞིན་ཞེས་པའི་སྲོག་ཆགས་ཀུན། ཉིན་
གང་པོའི་མཛད་འཕྲིན་ལེགས་པར་གྲུབ་ཏེ་རང་རང་གི་ཚང་མལ་དུ་ལོག་མགོ་
རྩོམ།
ཞིམ་མངར་རྩྭ་ཡི་རྩི་བཅུད་དང་ དྭངས་གསལ་གཙང་ཆབ་སྔོ་མོའི་
བདུད་རྩི་ལོངས་སུ་སྤྱད་ནས་ཡོངས་སུ་ཚིམ་པའི་དཀར་པོ་གཡང་དཀར་ལུག་ཁྱུ་
དང་། ནག་པོ་འབྲི་གཡག་གི་ཚོགས་ཀྱང་ཁྱུ་དང་ཁྱུ་བྱས་ཏེ། རྫི་བོའི་སི་གླུ་དང་
འུར་ཅག་གི་སྒྲ་དབྱངས་ཁྲོད་དུ་དལ་དལ་ལྷོད་པོར་རྩྭ་ཐང་གི་རྣམ་ཤེས་ལྟར་སྦྲ་
ནག་གི་མཐའ་ལ་རིམ་བཞིན་འཁོར་བས། སྦྲ་གུར་ནས་ཐོན་པའི་གོམས་འདྲིས་
ཆེ་བའི་འབྲོག་མོའི་ལུས་ཀྱི་ཕྱག་རྒྱ་དང་། རྣ་བར་འཇགས་པའི་འབྲོག་དཔོན་
གྱི་སི་གླུ་སྙན་མོ་དེས། གཡང་དཀར་དང་། ནོར་གནག་ལ་བདེ་སྣང་དང་
བཅས་བློ་སེམས་སྔར་བས་བག་ཕེབས་སུ་གྱུར།
སྦྲ་གུར་གྱི་ཐབ་ཟུར་ན་བཞུགས་པའི་ཨ་མ་རྒད་མོའི་ཤབ་ཤུབ་མ་ཎི་
འདོན་པ་དེ། རྩྭ་ཐང་འདིའི་སྐྱེ་དངོས་སྲོག་ཆགས་ཀུན་གཉིད་ལ་འགུག་པའི་གླུ་
48



ཆུང་ལྟར། ཉི་མོ་ངལ་གསོའི་ཁོམ་པ་དང་ཡོངས་སུ་བྲལ་པའི་རྩྭ་ཐང་བུ་མོའི་
ལུས་ཀྱི་ངལ་དུབ་སེལ་ཆེད། མཛེས་པའི་ལུས་ལ་བླ་བྲེ་ནག་པོ་གཡོགས་ནས་
དལ་བ་དལ་བུར་རྨི་ལམ་གྱི་ཞིང་ལ་རོལ་འགོ་ཚུགས།
5,：：:
་་་་
མཚན་མོའི་རྩྭ་ཐང་། རྩྭ་ཐང་གི་མཚན་མོ། སུ་ཞིག་གིས་སྨྲ་སྒོ་ལས་
དྲངས་པའི་སྙན་མོའི་གཏམ་རྒྱུད་དམ་གཏམ་རྒྱུད་དེའི་རྒྱབ་ལྗོངས་དང་བརྒྱུད་
རིམ་ཡིན།
རྩྭ་ཐང་གི་མཚན་མོ། མཚན་མོའི་རྩྭ་ཐང་། འདི་ལྟར་ལྡིངས་ ཤིང་
འཇགས་ལ་དབེན་ཞིང་ཞི་བས། དྲན་པའི་གཏིང་སར་བཞུགས་པའི་མེས་པོ་
གང་གི་རྣམ་ཤེས་སམ། ལྷད་མེད་དྭངས་ཤིང་གཙང་བའི་དྲན་དུངས་ལྕི་མོ་ཞིག་
དང་མཚུངས།
རྩྭ་ཐང་། ཡངས་ཤིང་སྙིང་ཉེ་བའི་རྩྭ་ཐང་། བདེ་ཞིང་ཡིད་ལ་འོང་བའི་
རྩྭ་ཐང་། རྩྭ་ཐང་། གྲངས་འདས་སྲོག་ཆགས་དང་། གྲངས་མེད་སྐྱེ་དངོས་
ཚོགས་ཀྱི་ཕ་ས་སྣམ་པོ། ཡལ་མེད་མེས་པོས་བཞག་པའི་ཚེ་སྲོག་གི་བཞུར་རྒྱུན་
དྭངས་མོ། རྩྭ་ཐང་། ངའི་མི་ཚེའི་འཕྲང་ལམ་དོག་མོར་བློ་སྟོབས་དང་སེམས་
ཤུགས། དྲོ་ཁོལ་དང་འོད་སྣང་སྦྱིན་པའི་མི་ཚེའི་གཏམ་རྒྱུད་དང་། སྙིང་ཁོང་
ནས་བརྡོལ་བའི་དྭངས་ཤིང་ནོག་ཏུ་མེད་པའི་བརྩེ་དུངས་ཀྱི་ཆབ་རྒྱུན་རིང་མོ་
ཞིག་ཨང་།
པ
ནག་པའི་ང་།
རྒྱུད་དང་།
༣་་་
1
ན
།



སྒྱུ་རྩལ་གྱི་བང་མཛོད་རྒྱལ་རྩེ་དཔལ་འཁོར་ཆོས་སྡེ།།
སྟོད་སྨད་བར་གསུམ་དུ་ཕྱེ་བའི་གཙང་གི་ཡུལ་ལུང་འདིའི་མྱང་སྟོད་
གསེར་ཞོང་རིང་མོ་འདི་བཞིན་གངས་རི་དང་། གཡའ་རི། སྤང་རི་སོགས་
ཀྱིས་ལེགས་པར་བསྐོར་ཞིང་། ནས་དང་། གྲོ། པད་ཁ། སྲན་མ་ལ་སོགས་
པའི་འབྲུ་སྣ་ལེགས་པར་སྨིན་ལ། ཤིང་སྣ་དང་། རྩི་ཐོག་ཕུན་སུམ་ཚོགས་ཤིང་།
སྣམ་རིགས་དང་། གྲུམ་ཟེ། ཟོན་པ། མར་དང་། ཕྱུར་བ་ལ་སོགས་པའི་ཡུལ་
ཟོག་ཐོན་དངོས་ཕུན་སུམ་ཚོགས་པའི་ཐོག་ཐག་རིང་ནང་ས་དང་། རྒྱ་གར།
བལ་པོ་སོགས་དང་། ཉེ་ས་བོད་ཀྱི་ས་ཕྱོགས་ཁག་གི་ཁྱད་ལྡན་ཐོན་ཟོག་ཧ་ཅང་
འབེལ་བས། མི་རིགས་དང་ས་ཁོངས་ཀྱི་ཁྱད་ཆོས་མངོན་པར་གསལ་བའི་
འདོད་དགུའི་དཔལ་ གྱིས་ ཕྱུག་པའི་ཚོང་འདུས་ཆེན་མོ་ཞིག་ དང་མཚུངས།
འཛམ་གླིང་གི་ཡང་རྩེའི་ཡང་རྩེར་གནས་པའི་ཁྱད་འཕགས་ཡུལ་ལུང་འདི་ནི།
སྔོན་སློབ་དཔོན་པད་མ་འབྱུང་གནས་དང་མཁས་གྲུབ་ལོ་པན་ལ་སོགས་གྲངས་
མེད་སྐྱེ་བུ་དམ་པས་ཞབས་ཀྱིས་བཅགས་ནས། ས་བྱིན་གྱིས་བརླབས་ཤིང་རྟེན་
དང་གསུང་རབ་མང་པོ་རི་བོའི་སྤོ་ལྟར་བཞེངས་ནས་སངས་རྒྱས་ཀྱི་བསྟན་པ་
གངས་ལ་ཉི་མ་ཤར་བ་དང་མཚུངས་པར་བྱེད་པའི་གནས་བཟང་པོ་ཞིག་རེད།
གལ་ཏེ་ཁྱེད་རང་གཙང་ཁུལ་དུ་ཕེབས་ཚེ། ཁྱེད་ཀྱི་འདྲེན་བྱེད་ལམ་དུ་
མྱང་གཞུང་ག་སེར་གཞུང་རིང་མོའི་དབུས་སུ་དར་སྔོན་ཡུག་གཅིག་དལ་བུར་
50



འཕྱོ་བ་ལྟར་དལ་དལ་ལྷིངས་པོར་རྒྱུགས་པའི་མྱང་ཆུ་གཙང་པོའི་ཤར་ངོས་དང་
རྒྱལ་རྩེ་རྫོང་རིའི་ནུབ་བྱང་གཉིས་ཀྱི་མཚམས་སུ་ཉམས་དང་བཅས་འགྱིང་ངེར་
གནས་པའི་བཤད་སྒྲུབ་ཀྱི་དགོན་སྡེ་ཁྱད་པར་ཅན་ཞིག་གསལ་བར་འཆར་ངེས་
པས། དེ་ནི་བོད་ཁུལ་དང་རྒྱལ་ནང་ཙམ་མ་ཟད། འཛམ་བུ་གླིང་གི་ས་ཕྱོགས་
གང་སར་སྙན་གྱི་གྲགས་པ་བ་དན་བཞིན་གཡོ་བའི་རྒྱུལ་རྩེའི་དཔལ་འཁོར་ཆོས་
སྡེ་ཆེན་པོའོ། །
“ དཔལ་འཁོར་” ཞེས་པ་ནི་དགོན་པའི་དབྱིབས་དཔལ་འཁོར་ལོ་བདེ་
མཆོག་གི་དཀྱིལ་འཁོར་གྱི་རིས་སུ་བྱས་པས་མཚན་འདི་ལྟར་གསོལ་ཞིང་། དེ་
བཞེངས་ཚུལ་ཐད་སྔ་དེང་རྒྱ་བོད་དེབ་ཐེར་དང་ཁ་རྒྱུན་དུ་སྤྱི་ལོ་1413ལོར་
ཆོས་ཀྱི་རྒྱལ་པོ་རབ་བརྟན་ཀུན་བཟང་ཕམ་གྱི་བོད་ཡུལ་ས་ཕྱོགས་ཁག་གི་སྙན་
པར་གྲགས་པའི་གསེར་བཟོ། དངུལ་བཟོ་དང་། འཇིམ་བཟོ། ཤིང་བཟོའི་
ཐོག་བལ་ཡུལ་གྱི་ཟངས་བཟོ་མཁས་པ་མང་པོ་གདན་དྲངས་ནས་དུས་ཡུན་མི་ལོ་
བཅོ་བརྒྱུད་རིང་གི་དཀའ་བ་སྤྱད་ཅིང་། དཔལ་འབྱོར་གྱི་འགྲོ་གྲོན་བསམ་གྱིས་
མི་ཁྱབ་པ་བཏང་ནས་ཕྱག་བཏབ་གནང་མཛད་ཟེར་བ་དང་། 1418ལོར་
རབ་བརྟན་ཀུན་བཟང་འཕགས་ཀྱིས་རྒྱུ་ཡོན་སྦྱར་ཏེ་པཎ་ཆེན་སྐུ་ཕྲེང་དང་པོ་
མཁས་གྲུབ་དགེ་ལེགས་དཔལ་བཟང་པོས་གུང་ཐང་གཙུག་ལག་ཁང་ལ་དཔེ་
བྱས་ཏེ་ཕྱག་བཏབ་ཟེར་བ། ཡང་1390 ལོར་འཕགས་པ་དཔལ་བཟང་གི་
སྲས་ཀུན་དགའ་འཕགས་ཀྱིས་ཡབ་ཀྱི་ཐུགས་དམ་རྟེན་དུ་གཙུག་ལག་ཁང་
བསམ་འཕེལ་རིན་པོ་ཆེའི་གླིང་བཞེངས་ཟེར་སྲོལ་མང་ཡང་། 1390ལོར་
འཕགས་པ་དཔལ་བཟང་གི་སྲས་ཀུན་དགའ་འཕགས་ཀྱིས་ཡབ་ཀྱི་ཐུགས་དམ་
རྟེན་དུ་ གཙུག་ ལག་ ཁང་བསམ་འཕེལ་རིན་པོ་ཆེའི་གླིང་བཞེངས་པ་དང་།



**
བབངའ༥
1414ལོར་རབ་བརྟན་ཀུན་བཟང་འཕགས་ཀྱིས་རྒྱུ་ཡོན་སྦྱར་ཏེ་པཎ་ཆེན་སྐུ་
ཕྲེང་དང་པོ་མཁས་གྲུབ་དགེ་ལེགས་དཔལ་བཟང་པོས་རྒྱ་བསྐྱེད་ཉམས་བཟོ་
གནང་བ་དང་། 1425ལོར་དབུས་སུ་བླ་མ་ཕོ་བྲང་དང་། ཆོས་སྡེའི་ཁོར་ཡུག་
ལྕགས་རི་ཆེན་པོ་ཕྱོགས་རེ་ལ་གཞུ་འདོམ་ཉིས་བརྒྱ་བརྒྱད་ཅུ་རེ་ཡོད་པ་ལྕོག་
བཅུ་དྲུག་གིས་བརྒྱན་ཅིང་། ཕྱོགས་བཞིར་སྒོ་མོ་བཞི་དང་ལྡན་པ་བཞེངས་ནས་
དགོན་དེའི་མཁན་པོ་མཛད་ཚུལ་ཁུངས་བཙན་ཅིང་དོན་དུ་གནས་པ་ཞིག་ཏུ་
སྣང་
གང་ལྟར་དཔལ་ཆོས་ཀྱི་འཁོར་ལོ་བདེ་བར་བསྐོར་བའི་གནས་ཀྱི་མཆོག་
འདིར། ཕྱིའི་གནས་བརྟན་བཅུ་དྲུག་ཅེས་ལྕགས་རིའི་ལྕོག་སོ་སོའི་ནང་གནས་
བརྟན་རེ་བཞུགས་པའི་ལྕོག་བཅུ་དྲུག་དང་། ནང་གི་གནས་བརྟན་བཅུ་དྲུག་ནི་
གཞི་གནས་གྲྭ་ཚང་དང་། གྲངས་མེད་ཅན། གསེར་ཁང་གོང་འོག མངོན་
དགའ། བདེ་འབྱོར། ལེགས་གྲུབ། ཤར་ཆེན་བཅས་དགེ་ལུགས་དང་
། རིན་
སྟེང་གྲྭ་ཚང་། དུས་འཁོར། ནོར་བུ་དགའ་ལྡན་སོགས་བུ་སྟོན་པའི་ལུགས།
གུར་པ་དང་། བདེ་བ་ཅན། ཆོས་འཁོར། ཁང་གསར་བཅས་ས་སྐྱའི་ལུགས་
དང་བཅས་པའི་གྲྭ་ཚང་ཁག་དང་། གསང་བའི་གནས་བརྟན་བཅུ་དྲུག་ནི་ས་
བུ་དགེ་གསུམ་གྱི་རྒྱུད་སྡེ་བདུན་བཅུ་ཙམ་གྱི་སྒྲུབ་མཆོད་ཁག་ཕྱག་ལེན་གནང་བ་
བཅས་གྲུབ་མཐའ་སོ་སོས་རང་ལུགས་ཐུན་མིན་ཕྱག་བཞེས་མཛད་པའི་བོད་
ཡུལ་འདིར་མཐོང་དཀོན་པའི་དགོན་སྡེ་ཞིག་ཡིན་ཅིང་། ལོ་བཅུའི་དུས་ཟིངས་
ནང་གྲྭ་ཚང་མང་ཆེ་བར་གཏོར་སྐྱོན་ཚབ་ཆེ་ཕོག་ནས་ད་ལྟ་གུར་པ་དང་། རི་
ལྡིངས་གྲྭ་ཚང་གཉིས་ལས་ལྷག་མེད་ལ། ཚོགས་ཆེན་དང་བཀྲ་ཤིས་སྒོ་མང་
མཆོད་རྟེན་ལ་ཉམས་ཆག་ཆེར་མེད་པར་སྤྱིའི་ཆར་སྔར་མུས་སུ་གནས།
52



དཔལ་འཁོར་ཆོས་སྡེའི་ཚོགས་ཆེན་འདུ་ཁང་འདི་བཞིན་དགོན་སྡེའི་
དབུས་སུ་གནས་ཤིང་། སྒོ་ནུབ་ཏུ་གཏད་པ་དང་འདུ་ཁང་གི་གཞི་ཁྱོན་ལ་ཀ་
བ་48མཆིས། དགོན་སྡེ་དེ་ཐོག་རྩེགས་གསུམ་ལས་གྲུབ་ཅིང་། འོག་གི་ཇོ་ཁང་
གི་དབུས་སུ་བལ་བཟོའི་རྣམ་པ་ཅན་གྱི་སྐུ་རྒྱུ་གསེར་ཟངས་ལས་གྲུབ་པའི་རྟེན་
གྱི་གཙོ་བོ་བྱང་ཆུབ་ཆེན་པོ་སྐུ་ཚད་སྤྱི་ཁྲི་བརྒྱད་ཀྱིས་རྫོགས་པར་བཞུགས་པ་
འདི་རག་གན་རྒྱུ་མ་2800ལས་གྲུབ་པ་དང་། སྐུ་ཚད་མཐོ་བས་ཐོག་རྩེགས་
གཉིས་ཟིན་ཅིང་། གཡས་གཡོན་དུ་སྤྱན་རས་གཟིགས་དང་། འཇམ་དབྱངས་
མི་ཚད་ལས་ལྷག་པ་བཅས་རྫོང་མདུན་རྡུང་ར་ཞེས་པར་བརྡུང་པས་གནས་དེར་
དུས་ད་ལྟའང་རྡུང་ར་ཞེས་སུ་འབོད། མཐའ་འཁོར་དུ་སྨན་འདམ་ལས་གྲུབ་
པའི་བྱང་སེམས་བཅུ་དྲུག་དང་། གཡས་ནས་རྩིས་པའི་གཙང་ཁང་དང་པོའི་
ནང་གསེར་ཟངས་ཀྱི་ཀུན་རིགས་རྣམ་པར་སྣང་མཛད་དབུས་སུ་བཞུགས་པའི་
འཁོར་དུ་སྨན་འདམ་ལས་གྲུབ་པའི་རྒྱལ་བ་རིགས་ལྔ་དང་། ཀུན་རིགས་ལྷ་
ཚོགས། གཙང་ཁང་ཤར་དུ་གཟུངས་སུ་ཆོས་རྒྱལ་རབ་བརྟན་ཀུན་བཟང་
འཕགས་ཀྱི་སྐུ་རུས་ཚ་ཚ་བཞུགས་པའི་གསེར་ཟངས་ཀྱི་རྒྱལ་བ་བྱམས་པའི་སྐུ་
རྒྱབ་ཏུ་སྨན་འདམ་གྱི་ཐུགས་རྗེ་ཆེན་པོ་ཕྱག་སྟོང་སྤྱན་སྟོང་དང་། མཐའ་
འཁོར་ན་ཨ་ཏི་ཤ། ཀརྨ་ལ་ཤི་ལ། པད་མ་སཾ་བྷ་བ། མཁན་པོ་བྷོ་ཏི་སཱ་ཏོ།
འཇམ་དབྱངས། ཕྱག་རྡོར། ཁ་ཆེ་པཎ་ཆེན་ཤཱཀྱ་ཤྲཱི ཆོས་རྒྱལ་མེས་དབོན་
རྣམ་གསུམ། སྦུག་ཏུ་ཆོས་རྒྱལ་རབ་བརྟན་ཀུན་བཟང་འཕགས་ཀྱི་ཡུམ་གྱི་
གདུང་རྟེན་ཏུ་གྲགས་པའི་གསེར་ཟངས་ཀྱི་དྲི་མེད་མཆོད་རྟེན་དང་ མཐའ་
འཁོར་དུ་བཀའ་འགྱུར་གསེར་བྲིས་མ་ དང་། བཀའ་ འགྱུར་ཐེམ་ སྤང་མ།
དགོན་ཁང་གི་ནང་དུ་མགོན་པོ་དང་། ལྷ་མོ་ཨེར་ཀ་ཛ་ཏི། སྨན་འདམ་གྱི་ཀེ་
53



མོ་འདོད་ཁམས་མ་སོགས་དང་། ཐོག་རྩེགས་གཉིས་པར་ཚང་ཐིགས་ལ་རྨིད་
གསུམ་ཟིན་པའི་འབུར་གཟུགས་ཅན་གྱི་དཀྱིལ་འཁོར་དང་། ནུབ་ངོས་སུ་རྡོ་རྗེ་
འཆང་དང་། ས་སྐྱའི་བླ་རྒྱུད། བདེ་མཆོག་ལུ་ཧིའི་དཀྱིལ་འཁོར། གཞལ་
ཡས་རྩེ་ལྷ་ཁང་དུ་གསེར་ཟངས་ཀྱི་ཇོ་བོའི་སྐུ་བརྙན་དང། གཞན་སྐུ་བརྙན་ཚེ་
ཆུང་སྣ་ཚོགས། གནས་བཅུ་ལྷ་ཁང་དུ་སྨན་འདམ་གྱི་འཕགས་པའི་གནས་
བརྟན་བཅུ་དྲུག འཇམ་དབྱངས་རིགས་ལྔ། སྒྲོལ་མ་འཇིགས་བརྒྱད། སྒྲོལ་
མ་ལྷ་ཁང་ནང་རྒྱུ་དངུལ་ལས་གྲུབ་པའི་རྒྱལ་བ་བྱམས་པ་དང་། རི་ཁྲོད་སྒྲོལ་མ་
གསུང་བྱོན། གནས་བརྟན་བཅུ་དྲུག་ལ་སོགས་པའི་སྐུ་བརྙན་མང་དུ་མཆིས་
ཤིང་། དེའི་ནང་ནས་གྲུབ་ཆེན་དང་ས་སྐྱའི་དགེ་བའི་བཤེས་གཉེན། གནས་
བརྟན་བཅུ་དྲུག་གི་འདྲ་སྐུ་ནི་ཆེས་ཕུལ་དུ་བྱུང་བའི་སྒྱུ་རྩལ་གྱི་བརྩམས་ཆོས་ཤ་
སྟག་ཡིན་པས། བོད་ཕྱི་ནང་དུ་ཡོངས་སུ་གྲགས་པ་ཙམ་མ་ཟད། རྒྱལ་སྤྱི་རྒྱལ་
ནང་དུའང་སྙན་་གྱི་གྲགས་པ་ཆེ་ཆེར་འབར། །
དཔལ་ཆོས་དགོན་པའི་ལྡེབས་རིས་ལྟར་ན་བཟོ་སྐུ་ཚང་མ་གཙང་གི་དར་
སྣ་དང་། ཇོ་སྣང་། རྒྱལ་རྩེ། དེ་བཞིན་དབུས་ཀྱི་སྙེ་མོ་སོགས་ནས་ཕེབས་པའི་
བོད་རང་གི་ལྷ་རིས་མཁས་པ་གཅིག་འདུས་ཀྱིས་ལེགས་གྲུབ་བྱས་པ་ལས་བྱུང་
ཞིང་། ས་གནས་སོ་སོའི་ཐུན་མོང་མ་ཡིན་པའི་ལག་རྩལ་གྱི་སྙིང་བཅུད་གཅིག་
ཏུ་འདུས་པས། སྐུ་འདྲ་ཚང་མ་བརྗིད་པའི་ཉམས་དང་ལྡན་ཞིང་། ཞལ་གྱི་
ཉམས་སྣང་ཕུན་སུམ་ཚོགས་པ། ཆོས་གོས་ཀྱི་ལྟེབ་བརྩེགས་རང་བཞིན་ཚུལ་
དང་ལྡན་པས་བབ་ཆགས་ལ་དོན་ལ་གནས་པ་ཙམ་མ་ཟད། བོད་ཀྱི་དེ་སྔའི་
དགོན་སྡེའི་སྒྱུ་རྩལ་བརྩམས་ཆོས་དང་བསྡུར་ན་དེ་སྔའི་ཕྱིའི་མཛེས་སྡུག་ལ་
འབད་པ་ཙམ་ནས་ཕུན་སུམ་ཚོགས་པའི་ཕྱིའི་ཉམས་འགྱུར་ལས་ཐུན་མོང་མ་



ཡིན་པའི་ནང་སེམས་ཁམས་ཀྱི་འགྱུར་བ་མཚོན་པར་བྱེད་པའི་དངོས་མཚོན་
རིང་ལུགས་ཀྱི་ཕྱོགས་སུ་འགྱུར་བའི་རྒྱལ་རྩེའི་ཕྱག་སྲོལ་གསར་པ་ཞིག་ཆགས་པ་
དེས། བོད་ཁམས་སྤྱིའི་བཟོ་སྐུ་དང་བྲིས་སྐུའི་སྒྱུ་རྩལ་ཐད་གོ་གནས་གལ་ཆེན་
ཟིན་པ་མ་ཟད། རྗེས་སྲོལ་གྱི་སྒྱུ་རྩལ་འཕེལ་རྒྱས་ཐད་ཤུགས་རྐྱེན་ཆེན་པོ་
ཐེབས་ཡོད།
ཐོག་བརྩེགས་གསུམ་པའི་ཐོག་པང་ནི་པད་མའི་འདབ་མ་དང་། ཡིག་
དྲུག་མ་ཎཾ་ལས་གྲུབ་པ་སྟེ་གཞན་ན་མཐོང་བར་དཀོན་པའི་འཛུགས་སྐྲུན་གྱི་སྒྱུ་
རྩལ་ཁྱད་དུ་མངའ་བ་ཞིག་དང་། ལམ་འབྲས་ལྷ་ཁང་ནང་ལྷོ་ངོས་སུ་འགྲོ་
མགོན་ཆོས་རྒྱལ་འཕགས་པ་དང་། ཧུ་པི་ལི་སེ་ཆེན་རྒྱལ་པོ་མཇལ་ཚུལ། བྱང་
ངོས་སུ་མུ་སྟེགས་སྟོན་པ་དགའ་བོ་དང་ས་སྐྱ་པཎ་ཆེན་རྩོད་པ་མཛད་ཚུལ།
ནུབ་ངོས་སུ་རྒྱ་གར་གྱི་གྲུབ་ཆེན་བརྒྱད་བཅུ་དང་། གཞལ་ཡས་རྩེར་རྒྱུད་སྡེ་
ཁག་གི་དཀྱིལ་འཁོར་སོགས་རྟེན་དང་བརྟེན་པ་བཅས་པ་མང་དུ་བཞུགས་སོ། ་
དཔལ་འཁོར་ཆོས་སྡེའི་གལ་ཆེའི་གྲུབ་ཆ་གཞན་ཞིག་ནི་སྙན་གྱི་གྲགས་པ་
མེ་ལྟར་འབར་བའི་མཆོད་རྟེན་སྒོ་མང་གྲྭ་ཚང་ཡིན་ཅིང་། མཆོད་རྟེན་དེ་ཆོས་
རྒྱལ་ཀུན་བཟང་འཕགས་ཀྱིས་སྤྱི་ལོ་1427ལོར་བཞེངས་འགོ་བཙུགས་ནས་
མཐོ་ཚད་ལ་རྨིད་བཞི་བཅུ་དང་ཕྱི་ངོས་སུ་ཐོག་སོ་དགུ་དང་། ནང་ངོས་སུ་ཐོག་
སོ་བཅུ་གསུམ། བང་རིམ་རིམ་པ་བཞི་བཅས་མཆོད་རྟེན་ཆེན་མོའི་གཟུགས་སུ་
གྲུབ་པ་དང་བསྡོམས་པས་ལྷ་ཁང་བདུན་བཅུ་དོན་བདུན་དང་། སྒོ་བརྒྱ་དང་
བཅུ་མེད་བརྒྱད། མཆོད་རྟེན་ལ་བསྡོམས་པས་ཟུར་146ཡོད་པས་མཆོད་རྟེན་
ནང་གི་དགོན་པ་ཞེས་བསྟོད་པའི་མེ་ཏོག་ཕྲེང་བ་གང་སར་གཏོར། མཆོད་རྟེན་
གྱི་སྤྱིའི་འཛུགས་བསྐྲུན་རྒྱ་ཁྱོན་ལ་རྨིད་ངོས་སྙོམས་གྲུ་བཞི་མ་2200ཡོད་པས་



མིག་ལ་མཛེས་ཤིང་བརྗིད་ཉམས་ལྷག་པར་ཆེ།
གོང་དུ་བརྗོད་པ་བཞིན་མཆོད་རྟེན་ལ་སྒོ་མང་བས་བཀྲ་ཤིས་སྒོ་མང་
མཆོད་རྟེན་དང་། དེ་བཞིན་མཆོད་རྟེན་གྱི་ལྷ་ཁང་ཁག་ནང་གི་ལྡེབས་རིས་
ཐོག་གི་བྲིས་སྐུ་དང་དེ་བཞིན་ལྷ་ཁང་ཁག་གི་ནང་དུ་བཞུགས་སུ་གསོལ་བའི་
འཇིམ་སྐུ་དང་། གསེར་ཟངས་ལས་གྲུབ་པའི་སྐུ་སོགས་བསྡོམས་པས་འབུམ་གྱི་
གྲངས་ཡོངས་སུ་ལོངས་བས་ན། མཚན་གཞན་ལ་སྐུ་འབུམ་ཞེས་ཀྱང་བརྗོད་དོ།
དེར་བཞུགས་པའི་ཚོན་སྐུ་རྣམས་གསང་བསྔགས་ཀྱི་བྱ་རྒྱུད་དང་། སྤྱོད་
རྒྱུད། རྣལ་འབྱོར་རྒྱུད། རྣལ་འབྱོར་བླ་ན་མེད་པའི་རྒྱུད་སོགས་ཀྱི་ཕྱག་ལེན་
ལྟར། སངས་རྒྱས་དང་བྱང་ཆུབ་སེམས་དཔའི་སྐུ་བརྙན་ལས་གྲུབ་པ་དང་།
བརྗོད་བྱ་ཤིན་ཏུ་ནས་རྒྱ་ཆེ་ལ་ཕུན་སུམ་ཚོགས་པ་སྟེ། མདོ་སྔགས་ལས་
གསུངས་པའི་ལྷ་རྣམས་དང་། སྔོན་བྱོན་སྐྱེས་བུ་དམ་པ་མང་པོའི་སྐུ་བརྙན་
གྲངས་ལས་འདས་པས་སྒྱུ་རྩལ་གྱི་བང་མཛོད་ཆེན་མོ་ཞིག་དང་གཉིས་སུ་མ་
མཆིས།
བང་རིམ་སོ་སོར་ལྷ་ཁང་མང་དུ་མཆིས་པ་ཙམ་མ་ཟད་དད་ལྡན་དང་
ཡུལ་སྐོར་བ་རྣམས་འགྲོ་བསྐྱོད་བདེ་བའི་བར་ཐོངས་དང་། ལྷ་ཁང་ཁག་ནང་
གི་ལྡེབས་རིས་རྣམ་པར་བཀྲ་ལ་གསེར་ཟངས་ཀྱི་སྐུ་དང་འཇིམ་སྐུ་རྣམས་ཀྱང་
རྩེར་སོན་ལག་རྩལ་གྱིས་གསོན་ཉམས་ལྷག་པར་ལྡན་པས། མི་སྣ་དང་སྲོག་
ཆགས་གང་ཡིན་ཡང་ཕྱིའི་ཉམས་འགྱུར་ལས་ནང་སེམས་ཁམས་ཀྱི་འགྱུར་བ་
རྟོགས་ཐུབ་པ་ལྟ་བུའི་གསོན་ཉམས་ཆེ་ཆེར་ལྡན། ཚོན་ལྡན་བརྩམས་ཆོས་དེ་
དག་ལ་ཕྱི་ཕྱོགས་ཀྱི་ཤན་ཤུགས་དེ་ཙམ་མེད་པར་སྔར་ན་མེད་པའི་ཁྱད་ཆོས་
དང་བཟོ་སྟངས་གསར་པའི་ཐོག་ནས་བོད་རང་གི་ཐུན་མོང་མ་ཡིན་པའི་མཛེས་



དཔྱོད་ཀྱི་ལྟ་བ་དང་རིན་ཐང་གི་ལྟ་བ་ཞིག་གསལ་ལེར་མངོན་ཐུབ།
ལྡེབས་རིས་སུ་འཁོད་པའི་བྱང་ཆུབ་སེམས་པ་དང་། རྡོ་རྗེ། མཁའ་
འགྲོ་མའི་ཚོགས། གྲུབ་མཐའ་ཁག་གི་བླ་རྒྱུད། དེ་བཞིན་ལྷ་ཡུལ་དང་དག་
པའི་ཞིང་ཁམས་སོགས་ཀྱི་སྣང་བརྙན་དང་བཀོད་པ་ཞིབ་ཅིང་ཕྲ་ལ་ཐིགས་རིས་
བདེ་ལ་ཚད་དང་མཐུན་པ། བབ་ཆགས་ལ་ཉམས་དང་ལྡན་པ་སྟེ་ལྷ་དང་ལྷ་མོ་
སོགས་པས་དེ་མ་ཉིད་དུ་གསུང་བྱོན་པར་སྙམ་པ་དང་། རི་དྭགས་གཅན་
གཟན་སོགས་པས་ལམ་སེང་གོམ་པ་སྤོ་ཞིང་། བྱ་བྱིའུ་འདབ་ཆགས་ཚོགས་ཀྱིས་
སྐད་བྱིན་ནས་གཤོག་པ་བརྐྱངས་ཏེ་འཕུར་དུ་སྙམ་པ། རྩི་ཤིང་མེ་ཏོག་སོགས་
ལས་དྲི་ཞིམ་འཐུལ་བ་ལྟ་བུའི་རྩེར་སོན་སྒྱུ་རྩལ་གྱི་བདེན་སྣང་རབ་ཏུ་ཕྱུག་པས།
དད་ལྡན་གནས་མཇལ་བ་དང་ཡུལ་སྐོར་སྤྲོ་འཕྱམ་ཚོགས་ལ་འཇིག་རྟེན་ལས་
འདས་པའི་དག་ཞིང་ངམ་དབེན་པའི་གནས་ཁྱད་པར་ཅན་ཞིག་ཏུ་བསླེབས་
པར་སྙམ་པ་ལྟར་འདྲེན་བྱེད་ཀྱི་བསོད་དུ་སྨིན་པ་མ་ཟད། བསམ་པའི་ཡུལ་དུ་
དད་པའི་རླབས་རྒྱུན་རབ་ཏུ་འཁྲིགས་པར་བྱེད་པས། རྒྱལ་ཁབ་ཕྱི་ནང་གི་སྒྱུ་
རྩལ་མཁས་པ་ཚོས་རྒྱལ་རྩེའི་དཔལ་ཆོས་ཀྱི་བདེ་ཆེན་པོ་འདི་བཞིན་བོད་ཀྱི་སྒྱུ་
རྩལ་གྱི་བང་མཛོད་ཆེན་པོར་བརྗོད་པར་དོན་དུ་གནས་པ་སྟེ། དེ་ཡང་ཨེ་ཀྲ་
ལེའི་བོད་རིག་པ་མཁས་ཅན་ཏོ་ཇིས“ རྒྱལ་རྩེ་དཔལ་ཆོས་དགོན་གྱི་ལྡེབས་རིས་
ནི་བོད་ཀྱི་སྒྱུ་རྩལ་མཁས་པ་ཚོས་གསར་དུ་གཏོད་པའི་སྔར་བྱུང་མ་མྱོང་ལ་ཆེས་
གལ་འགངས་ཆེ་བ་དང་། བོད་རང་གི་ཁྱད་ཆོས་འབུར་དུ་ཐོན་པའི་ཕུལ་བྱུང་
སྒྱུ་རྩལ་གྱི་བརྩམས་བྱ་ཞིག་རྒོ” ཅེས་བསྔགས་པ་བརྗོད་པ་དང་། ཕ་རན་སིའི་
བོད་རིག་པ་མཁས་ཅན་འབུམ་རམས་པ་ཧའེ་སེ་ག་མེས་“ བོད་ཀྱི་སྒྱུ་རྩལ་མཁས་
པའི་བློ་གྲོས་ཀྱི་རྩལ་ལས་ཐོན་ཅིང་། བོད་འདིར་སྔར་བྱུང་མ་མྱོང་བའི་སྒྱུ་རྩལ་



བརྩམས་བྱའི་ན་རྡོ་ལྟ་བུའོ།” ཞེས་བསྟོད་དེ་གདེང་འཇོག་ཆེ་ཆེར་མཛད་དོ།
དེ་ཡང་བཀྲ་ཤིས་སྒོ་མང་མཆོད་རྟེན་གྱི་སྒོ་ཆེན་བཞིར་ལྷོ་ནས་རྩིས་པས་
ཤཱཀྱ་ཐུབ་པ་དང་། ཚེ་དཔག་མེད། མར་མེ་མཛད། རྒྱལ་བ་བྱམས་པ་བཅས་
ཀྱིས་གཙོས་ནོར་ལྷ་ཆོས་སྐྱོང་ཁག་དང་། བང་རིམ་གཉིས་པར་རྒྱལ་བ་མི་
འཁྲུག་པ་དང་ཚེ་དཔག་མེད་དང་བཅས་པའི་ལྷ་ཚོགས་བཞུགས་ཤིང་། བོང་
རིམ་གསུམ་པར་འོད་དཔག་མེད་དང་། རིན་ཆེན་འབྱུང་ལྡན། དོན་ཡོད་གྲུབ་
པོ། མི་སྐྱོད་རྡོ་རྗེ་སོགས། བང་རིམ་བཞི་པར་གྲུབ་མཐའ་ཁག་གི་བླ་རྒྱུད་དང་།
གནས་བརྟན་བཅུ་དྲུག ཤཱཀྱ་སེང་གེ་གཙོ་འཁོར་དང་བཅས་པ། དེ་བཞིན་
ཡུམ་ཆེན་མོར་ཕྱོགས་བཅུའི་སངས་རྒྱས་ཀྱིས་བསྐོར་བ། རྣམ་པར་སྣང་མཛད།
བྲེའི་ནང་དུས་འཁོར་དང་འཇིགས་བྱེད། དགྱེས་རྡོར་ལ་སོགས་པའི་ལྡེབས་
རིས་སོགས་བང་རིམ་རེའི་ཕྱོགས་བཞིར་ལྷ་ཁང་ལྔ་རེ་དང་བུམ་པ་དང་བྲེ་སོ་
སོའི་ཕྱོགས་བཞིར་ལྷ་ཁང་རེ། ཆོས་འཁོར་སྟོད་སྨད་སོ་སོར་ལྷ་ཁང་རེ་བཅས་
ཡོད་པ་དང་། ལྷ་ཁང་ཚང་མར་མདོ་རྒྱུད་འབུར་སྐུ་དང་། བྲིས་མ། དཀྱིལ་
འཁོར་བཅས་པར་མཚམས་མེད་པར་བཀོད་ཅིང་། བྲིས་སྐུ་དང་བཞེངས་སྐུ་
གང་ཞིག་ཡིན་ཡང་བརྗོད་བྱ་ནང་ཆོས་ལས་མ་འདས་ཀྱང་། མཚོན་ཐབས་དང་
སྒྱུ་རྩལ་གྱི་བློས་བླངས་ཐད་སྔར་སྲོལ་ལས་རིང་དུ་འདས་པའི་ཐོས་བརྒལ་ཆེ་བ་
མ་ཟད། རྙིང་མ་དང་དགེ་ལུགས། བཀའ་རྒྱུད་སོགས་པའི་དགེ་མཚན་གཅིག་
འདུས་བྱས་ཤིང་། རྒྱ་གར་དང་ལྷག་དོན་དུ་བལ་པོའི་སྒྱུ་རྩལ་མཚོན་ཐབས་ཀྱི་
སྙིང་བཅུད་བསྡུ་ལེན་ཐོག་གསར་གཏོད་ཆེན་པོས་བོད་རང་གི་དོན་དངོས་དང་
མཐུན་པར་བྱས་པས་རི་མོའི་ཉམས་འགྱུར་བབ་ཆགས་ཤིང་སྡིག་རྩུབ་ལྡན་པ།
བརྐོས་རིས་གཏིང་ཟབ་ལ་ཤ་ཉམས་རྒྱས་པ། ཞལ་རས་ཚང་མ་བོད་མི་རང་གི་
58



ཞལ་གཟུགས་ཡིན་པ། སྐུ་གཟུགས་དྲང་ཞིང་བརྗིད་ལ་བརྟན་ཅིང་བརླིང་པ།
ཉམས་འགྱུར་ལྷག་པར་ལྡན་པ་སོགས་སྒྱུ་རྩལ་གྱི་སྤྲོ་སྣང་ཆེ་ཆེར་སྦྱིན་པར་བྱེད་
པས། མེས་པོའི་བློ་གྲོས་དང་ཤེས་རབ་ཀྱི་རྩལ་ལས་ཐོན་པའི་ཕུལ་དུ་བྱུང་བའི་
སྒྱུ་རྩལ་གྱིས་བརྩམས་བྱ་དེ་དག་གིས་འདྲེན་བྱེད་ཀྱི་ལམ་དུ་ལོངས་སྤྱོད་ཆེན་པོ་
སྦྱིན་པ་མ་ཟད། སྨྲ་བརྗོད་ལས་འདས་ཤིང་རྦ་རླབས་ལྟར་འཇགས་སུ་མེད་པའི་
སེམས་ཀྱི་ཚོར་འདུ་དྲག་པོས། མཁས་མཛངས་དང་བློ་གྲོས་ཅན་གྱི་མེས་པོའི་
མཛད་རྗེས་ལ་བསྔགས་པའི་སྨྲ་བ་དབང་མེད་དུ་སྒུལ་བར་ཐལ་ལོ།



མེ་ཏོག་གསོས་པའི་མྱོང་ཚོར།།
ང་ནི་རྒྱུན་དུ་མེ་ཏོག་ལ་ལྟ་རྒྱུར་ཧ་ཅང་གི་དགའ་པོ་ཡོད། དེ་ནི་མིག་
ལམ་དུ་འཆར་བའི་མེ་ཏོག་གི་ཡིད་འོང་བཀྲག་མདངས་དང་། དྲི་འཛིན་གྱི་
ལམ་དུ་འཐུལ་བའི་མེ་ཏོག་གི་དྲི་ཞིམ་དེས་རྟག་ཏུ་ངའི་ཡིད་ཀྱི་ཀློང་དུ་ཟད་
མཐའ་མེད་པའི་དགའ་བ་དང་། སྤྲོ་སྣང་འཕེལ་བ་མ་ཟད། ངལ་དུབ་དང་།
སེམས་སྡུག བློ་ཕམ་དང་ཡིད་མུག་གི་དུས། སེམས་ལྷོད་པོར་གྱུར་ཞིང་ཚེ་སྲོག་
གི་སྒྲུང་གཏམ་རིང་མོ་ཞིག་བརྗོད་པ་ལྟར། རང་དབང་མེད་པར་ཚེ་སྲོག་ཅེས་
པའི་ཐ་སྙད་དེར་བསམ་གཞིགས་མ་བྱེད་ཀ་མེད་ཞིག་ཡོང་གི་འདུག ཡིན་
ནའང་ང་རང་འཇིག་རྟེན་མི་ཡུལ་འདིར་སླེབས་པ་ནས་ད་ལྟའི་བར། ངས་རང་
གི་ལག་གཉིས་ལ་བརྟེན་ནས་མེ་ཏོག་གཅིག་ཀྱང་གསོ་སྐྱོང་བྱེད་མ་མྱོང་།
ང་ཚོའི་གཞུང་ལས་ཁང་གི་ལས་རོགས་རྣམས་མེ་ཏོག་གསོ་རྒྱུར་ཧ་ཅང་
དགའ་བས། ཁོ་ཚོས་གཞུང་ལས་ཁང་གི་སྒེའུ་ཁུང་སྟེང་དུ་རྒྱུ་དང་། བཟོ་ལྟ།
རིན་གོང་སོགས་མི་འདྲ་བའི་ཁོག་མ་མང་པོའི་ནང་དྲང་སོང་མེ་ཏོག་དང་། ཕྱེ་
མ་ལེབ་མེ་ཏོག ཧའེ་ཐང་མེ་ཏོག སྒྲོལ་མ་མེ་ཏོག བྱུ་རུ་མེ་ཏོག་ལ་སོགས་པའི་
མེ་ཏོག་སྣ་ཚོགས་བཏབ་ཡོད་ལ། དགུན་དུས་སུ་ཁོ་ཚོས་མེ་ཏོག་རྣམས་ཞོགས་
ལྟར་ཉི་མར་འདོན་པ་དང་དགོང་དྲོ་ནང་དུ་བསྡུ་བ། དེ་བཞིན་ཆུ་དང་། ལུད་
དུས་ཐོག་ཏུ་བསྒྲུབ་ཅིང་། རྒྱུན་དུ་ས་སོབ་སོབ་བཟོ་བ་ལ་སོགས་པའི་གཡོག་



ཞིབ་ཚགས་བྱེད་པ་ཡིན། །
ང་ནི་མི་ཧ་རེ་ཧོ་རེ་ཞིག་ཡིན་པས། ལས་ཀ་དེ་ཚོ་བྱེད་རྒྱུར་སྒྱིད་ལུག་ཆེ་
ན་ཡང་། ཁོ་ཚོ་དང་འདྲ་བར་མེ་ཏོ་རྣམས་འཚར་ལོངས་དང་། ཞལ་ཁ་འབྱེད་
རྒྱུར་རེ་སྒུག་བྱེད་ཅིང་། མེ་ཏོག་གི་འདབ་མ་རྒྱས་ཤིང་བཞད་ཁ་འབྱེད་སྐབས་
སྤྲོ་བ་རབ་ཏུ་འཕེལ་བར་གྱུར། ་
ཉིན་ཞིག་གི་ཞོགས་པ་ང་རང་ལས་ཀར་ཐོན་ནས་གཞུང་ལས་ཁང་གི་སྒོ་
འཛུལ་སྐབས། ལས་རོགས་ཚོས་དགའ་སྤྲོའི་རྣམ་པ་དང་བཅས་སྐད་ཤུགས་
ཆེན་པོས་“ བཞད་ཁ་ཕྱེ་འདུག དྲང་སྲོང་མེ་ཏོག་བཞད་ཁ་ཕྱེ་འདུག” ཅེས་
དགའ་སྣང་ཆེན་པོས་སྐད་འབོད་བྱེད་པས། ངས་མྱུར་བར་ཕྱིན་ནས་ཁོ་ཚོས་
མཛུབ་བརྡ་བྱེད་པའི་སྒེའུ་ཁུང་ཕྱོགས་སུ་ལྟ་སྐབས། དངོས་འབྲེལ་དྲང་སྲོང་
ཡལ་གའི་རྩེ་མོར་ཧ་ཅང་མཛེས་ཤིང་ཡིད་དུ་འོང་བའི་དུང་ཆེན་གྱི་དབྱིབས་དང་
འདྲ་བའི་མེ་ཏོག་ཞིག་བཞུད་འདུག ངའི་ངོས་ནས་བཤད་ན་དེ་ནི་ལོངས་སྤྱོད་
ཆེན་པོ་ཞིག་རེད། གང་ལགས་ཟེར་ན་ངས་དྲང་སྲོང་མེ་ཏོག་བཞད་ཁ་ཕྱེ་བ་ད་
རེས་མཐོང་ཐེངས་དང་པོ་ཡིན། དེ་སྔོན་ངས་དྲང་སྲོང་ཡལ་གའི་སྟེང་གི་རྣོ་
ཞིང་མང་བའི་ཚེར་མ་དེ་དག་མཐོང་སྐབས། སེམས་ལ་གཟན་པའི་ཚོར་སྣང་
ཞིག་སྐྱེས་པ་ཙམ་ལས་དེ་ལ་མཛེས་ཤིང་ཡིད་དུ་འོང་བའི་མེ་ཏོག་འདི་འདྲ་
བཞད་རྒྱུ་ཡོད་པ་ནི་བློ་ཡུལ་ལས་འདས། ང་ཚོས་རུབ་རུབ་ཀྱིས་གསར་བཞད་
མེ་ཏོག་དེ་ལ་ལྟས་ནས་ཡུན་རིང་བར་དེའི་མཛེས་སྡུག་དང་དེས་ང་ཚོར་སྦྱིན་
པའི་སྤྲོ་སྣང་ལོངས་སུ་སྤྱོད་སྐབས། ལས་རོགས་ཚོས་མེ་ཏོག་གཞན་ལའང་དེ་ལྟ་
བུའི་ཁྱད་ཆོས་དེ་དང་དེ་འདྲ་ཡོད་ལུགས་མང་དུ་གསུངས་བྱུང་། །
ལོ་དེའི་དགུན་དུས་སུ་ལས་རོགས་འགའ་འཁོར་ཞག་ལ་སོང་བ་དང་།



འགའ་ཤས་གཤམ་དུ་བསྐྱོད་ལས་དོན་སྒྲུབ་པར་ཕྱིན་ནས། གཞུང་ལས་ཁང་དུ་
ང་རང་གཅིག་པུ་ལུས་པས། ཁོ་ཚོ་མ་ཐོན་གོང་མེ་ཏོག་རྣམས་ང་ལ་རྩིས་སྤྲད་དེ་
གཡོག་བྱེད་དང་ལྟ་རྟོགས་ཡག་པོ་བྱ་དགོས་རྒྱུའི་མང་གས་བྱ་མང་དུ་བྱས། ཐོག་
མའི་ཉིན་ཤས་ནང་ངས་ཁོ་ཚོས་རྒྱུན་དུ་བྱེད་པ་ལྟར་མེ་ཏོག་ལ་ གཡོག་ གང་
ལེགས་བྱས་ཀྱང་། མི་རིང་བར་སྒྱིད་ལུག་གི་དབང་དུ་སོང་ནས་ཉིན་ཞིག་གི་
དགོང་མོ་མེ་ཏོབ་ནང་དུ་བསྡུ་རྒྱུ་གཏན་ནས་བརྗེད་འདུག་པས། ཉིན་གཉིས་
པར་མེ་ཏོག་རྣམས་ཀྱི་མཛེས་ཆོས་རིམ་གྱིས་ཉམས་པས། ངས་མྱུར་སྐྱོབས་ཀྱི་
ལས་ལ་ཇི་ལྟར་འབུངས་ཀྱང་མཐར་མེ་ཏོག་གི་འདབ་ལོ་རྣམས་སྐམ་སྟེ་རིམ་པས་
ས་ལ་ལྷུངས། དེ་དུས་གཞུང་ལས་ཁང་གི་སྔར་ཡོད་ཀྱི་མཛེས་ཉམས་ཤོར་བ་མ་
ཟད། སྒེའུ་ཁུང་གི་ཕྱོགས་སུ་སྐྱོད་སྐབས་ཚེ་སྲོག་གི་ཁྲག་དྲོན་ཉམས་པའི་རྩྭ་ལོ་
སྐམ་པོ་དེ་དག་མིག་ལམ་དུ་སྣང་སྟེ་སེམས་སྡུག་གི་སྣང་བ་ཞིག་འགོག་མེད་དུ་
འཆར་འོང་།
62



，，，
，་，
*，，་་་
ས་
རྒྱལ་རྩེ་མདའ་དམག་དུས་ཆེན།
ཏ་ས་མ་ཧཾ་
རྒྱལ་རྩེ་མདའ་དམག་དུས་ཆེན་འདི་བཞིན་ལོ་རྒྱུས་ཡུན་རིང་ལྡན་ཞིང་།
མི་རིགས་དང་ས་ཁོངས་ཀྱི་ཁྱད་ཆོས་མངོན་པར་གསལ་བའི་རྟ་རྒྱུགས་མདའ་
འཕེན་དང་། གླུ་ལེན་གར་འཁྲབ། ཐག་འཐེན་རྡོ་འགྱོགས། དངོས་ཟོག་
བརྗེས་འཚོང་སོགས་སྣ་མང་བྱེད་སྒོ་གཅིག་ཏུ་འབྲེལ་བའི་དུས་ཆེན་ཆེན་མོ་ཞིག་
སྟེ། དུས་ཆེན་འདི་དར་ནས་ད་བར་མི་ལོ་ལྔ་བརྒྱ་ལྷག་གི་ལོ་རྒྱུས་ལྡན་ཡོད། དེ་
ཡང་ལོ་རྒྱུས་ཡིག་ཆར་གཞི་བཅོལ་ན་ཐོག་མར་རྒྱལ་རྩེ་ཆོས་རྒྱལ་རབ་བརྟན་ཀུན་
བཟང་འཕགས་ཀྱི་མེས་པོ་སྟེ། ས་སྐྱའི་ནང་ཆེན་རྒྱལ་རྩེའི་ཆོས་རྒྱལ་འཕགས་པ་
དཔལ་བཟང་པོ་འདི་བཞིན་སྐུ་འཚོ་བཞུགས་སྐབས་སྐུ་ཡོན་ཆེ་བ་ལ་མི་དམངས་
ཀྱི་ཁྲོད་དུ་སྙན་གྲགས་ཆེ་བས། འཕགས་པ་དཔལ་བཟང་པོ་འདས་རྗེས་ཁོང་གི་
སློབ་མ་ཚོས་ལོ་ལྟར་འདས་མཆོད་ཀྱི་བྱེད་སྒོ་སྤེལ་ནས་ཁོང་ལ་དྲན་གསོ་མཛད།
རྗེས་སུ་དམག་འཁྲུག་གིས་དུས་ཟིང་ཆེ་བའི་ལོ་ཟླའི་ནང་འདས་མཆོད་ཀྱི་
བྱེད་སྒོ་དེ་རིགས་ཀྱི་མཚམས་ཆད། མེ་བྱི་ལོ་སྟེ་སྤྱི་ལོ1408ལོར་རབ་བརྟན་
ཀུན་བཟང་འཕགས་རྒྱལ་རྩེ་རྫོང་དཔོན་དུ་བསྐོ་བཞག་བྱུང་རྗེས། ཁོང་ནས་
ཡབ་ཀུན་བཟང་འཕགས་ཀྱི་ཞལ་མཆེམས་བཞིན་ཡབ་མེས་འཕགས་པ་དཔལ་
བཟང་པོའི་འདས་མཆོད་བྱེད་སྒོ་དེ་རིགས་ཉམས་པ་སླར་གསོ་མཛད།
ལོ་རེའི་བོད་ཟླ་བཞི་པའི་ཚེས་བཅུ་ནས་ཚེས་ཉི་ཤུ་ཙ་བདུན་བར་མཆོད་



ཕྱོགས་བྱེད་སྒོ་དེ་་རིགས་སྤེལ་ཏེ། ཚེས་ཉི་ཤུ་བརྒྱུད་ནས་གོས་སྐུ་འགྲེམས་པ་
དང་གར་འཆམ་འཁྲབ་པ། གཞན་ཡང་ཤུགས་འགྲན་པ་དང་། རྡོ་འགྱོགས་
པའི་དམངས་ཁྲོད་ལུས་རྩལ་བྱེད་སྒོ་སྤེལ་ཞིང་། བྱེད་སྒོ་དེ་རིགས་ནི་ཆོས་རྒྱལ་
གྱི་ཞབས་འབྲིང་ཚོས་འགན་འཁུར་ནས་སྤེལ་བ་ཞིག་ཡིན་འདུག
སྤྱི་ལོ་1447ལོ་སྟེ་བཀྲ་ཤིས་རབ་བརྟན་འཕགས་ཀྱི་དུས་ལ་བསླེབས་
དུས། རོལ་རྩེད་བྱེད་སྒོ་ཕུན་སུམ་ཇེ་ཚོགས་སུ་སོང་ནས། སྔར་ཡོད་ཀྱི་བྱེད་
སྒོའི་ཐོག་རྟ་རྒྱུག་ས་མདའ་འཕེན་པའི་བྱེད་སྒོ་གསར་དུ་བསྣན་པ་དང་། དེའི་
དུས་ཉེ་ཁོར་གྱི་གྲོང་ཚོ་ཁག་ནས་ཀྱང་མི་རྟ་ཕོན་ཚེ་སྒྲིགས་འཛུགས་བྱས་ནས་སྐྱེ་
བོ་ཕོ་མོ་དང་། རྒན་གཞོན་ཀུན་གྱིས་ལུས་ལ་གོས་རྒྱན་གང་ལེགས་སྤྲས། རྟ་
པོར་སྒ་སྲབ་ལེགས་པར་བསྟད་དེ་གླུ་ལེན་གར་འཁྲབ་བྱེད་པས། དུས་དེ་ནས་
བཟུང་རྒྱལ་རྩེའི་མདའ་དམག་དུས་ཆེན་དེ་ཆོས་ལུགས་དང་རོལ་རྩེད་ ལུས་
རྩལ་གྱི་རྣམ་པ་བཞི་གཅིག་གི་སྲོལ་གསར་པ་ཞིག་ཆགས།
ཏཱ་ལའི་བླ་མ་སྐུ་ཕྲེང་ལྔ་པའི་སྐབས་ས་གནས་སྲིད་གཞུང་ནས་སེར་སྐྱའི་
དཔོན་ཆེད་བཀོད་ཀྱིས་རྫོང་གཞིས་ཁག་ལ་དོ་དམ་བྱེད་ཤུགས་ཆེ་རུ་གཏོང་
གནང་མཛད་དེ། ས་གནས་སྲིད་གཞུང་གིས་གཅིག་འགྱུར་བཀོད་མངགས་
བྱས་པའི་སྐྱ་སེར་དཔོན་ཏེ། རྒྱལ་རྩེ་རྫོང་དཔོན་དང་དཔལ་འཁོར་ཆོས་སྡེའི་སྤྱི་
ཁྱབ་མཁན་པོས་བྱེད་སྒོའི་འགན་བཞེས་གནང་།
་དེའི་དུས་མདའ་དམག་དུས་ཆེན་གྱི་འགྲན་བསྡུར་བྱེད་སྒོར་བཞུགས་
མཁན་གྱི་མི་རྟ་རྣམས། སྐབས་དེའི་རྒྱལ་རྩེའི་སྐུ་དྲག་ཚེ་གྲས་གསུམ་གྱི་གཞིས་
ཀར་ཁག་བགོས་བྱེད་པ་དང་། དེའི་སྐབས་ཀྱི་ཆོས་ལུགས་བྱེད་སྒོ་ཁག་རྣམ་པ་
ཙམ་ལ་གྱུར། བྱེད་སྒོ་གཙོ་བོ་ནི་རྟ་རྒྱུགས་པ་དང་། མདའ་འཕེན་པ་ལ་སོགས་
64



བྱེད་ཅིང་། བྱེད་སྒོ་དེ་རིགས་ཉིན་གསུམ་ཙམ་སྤེལ་སྲོལ་ཡོད་འདུག
དེ་ཡང་ཉིན་དང་པོར་ སྟབས་བདེའི་ཆོས་ ལུགས་བྱེད་ སྒོ་ སྤེལ་ རྗེས།
རྒྱུགས་རྟར་ཞིབ་བཤེར་གྱིས་ཐེལ་རྩེ་རྒྱག་པ་དང་། ཐེལ་རྩེ་འཁོད་པའི་རྒྱུགས་
རྟ་རྣམས་གང་བྱུང་དུ་བརྗེས་པོ་རྒྱུག་ཆོག་གི་མེད། ཉིན་གཉིས་པར་རྟ་རྒྱུགས་
འགྲན་བསྡུར་གྱི་བྱེད་སྒོ་སྤེལ་བ་དང་། ཉིན་གསུམ་པར་མདའ་རྩལ་འགྲན་
བསྡུར་བྱེད་ཀྱི་ཡོད། ཉིན་གསུམ་ནང་བྱེད་སྒོ་དེ་རིགས་སྤེལ་རྗེས་ད་དུང་ཉིན་
གསུམ་བཞིའི་རིང་གླིང་ཁ་གཏོང་སྲོལ་ཡོད་།
རྗེས་སུ་རིག་རྩལ་རྣམ་གྲངས་ཕུན་སུམ་ཇེ་ཚོགས་དང་། མི་འབོར་ཇེ་
མང་དུ་སོང་ཞིང་ལྷག་པར་དུ་ས་ཕྱིས་སུ་རིག་རྩལ་རྣམ་གྲངས་ཇེ་མང་ལ་སོང་བ་
ཙམ་མ་ཟད། རྒྱལ་རྩེ་མདའ་དམག་དུས་ཆེན་འདི་བཞིན་རིག་རྩལ་དང་།
ལུས་རྩལ། དངོས་ཐོག་བརྗེས་ཚོང་། ཡུལ་སྐོར་སོགས་གཞི་གཅིག་ཏུ་འབྲེལ་
བའི་དུས་ཆེན་གལ་ཆེ་ཞིག་ལ་གྱུར་ནས། བོད་ཙམ་མ་ཟད་རྒྱལ་ནང་ས་ཕྱོགས་
ཁག་དང་། ཕྱིའི་རྒྱལ་ཁབ་ཁག་གི་གྲངས་མེད་སྐུ་མགྲོན་གྱི་ཡིད་ཀྱི་བརྟན་པ་
རབ་ཏུ་འཕྲོག་སྟེ། དྲི་ཞིམ་མེ་ཏོག་ལ་འཁོར་བའི་བུང་བ་བཞིན་ཕྱོགས་བཞི་
མཚམས་བརྒྱད་ནས་རྒྱལ་རྩེར་འདུས་ཏེ་མདའ་དམག་དུས་ཆེན་དགའ་གཏོང་
བྱེད་པ་ཡིན། དེང་སྐབས་རོལ་རྩེད་ཀྱི་རྣམ་གྲངས་ ཐད་རྟ་རྒྱུགས་པ་དང་
མདའ་འཕེན་པ། ཤང་གྲོང་ཁག་དང་། སློབ་གྲྭ་ཁག ལས་ཁུངས་ཁག་གི་
ཞབས་བྲོ་དང་གླུ་གཞས་འགྲན་བསྡུར་དང་། དམངས་ཁྲོད་རིག་རྩལ་ཚོགས་
པས་ལྷ་མོ་གཟིགས་འབུལ། རྫོང་ཆེད་ལས་རིག་རྩོལ་ཚོགས་པ་སོགས་ཀྱིས་རིག་
རྩལ་འཁྲབ་བསྟོན། ལུས་རྩལ་ཐད་ཐག་འཐེན་དང་། གཉའ་ཐག་འགྲན་པ།
རྡོ་འགྱོགས་པ། ལག་རྩེད་དང་རྐང་རྩེད་སྤོ་ལོ་འགྲན་པ་ལ་སོགས་བྱེད་སྒོའི་



རྣམ་གྲངས་ཤིན་ཏུ་མང་། འགྲན་བསྡུར་གྱི་བྱ་དགའི་གཟིགས་དངུལ་ཡང་མཐོ་
པོ་ཡོད། ལྷག་པར་དུ་རྟ་རྒྱུགས་འགྲན་བསྡུར་གྱི་གཟིགས་དངུལ་མཐོ་བས། རྡོ་
རྒྱུགས་འགྲན་བསྡུར་ནང་བཞུགས་མཁན་ཚོས་ཟླ་བ་གཅིག་གཉིས་གོང་ནས་
རང་རང་གི་རྒྱུགས་རྟར་གསོ་ཆག་གང་ལེགས་བྱེད་མགོ་ཚུགས་ཤིང་། རྟ་རྒྱུགས་
འགྲན་བསྡུར་ནང་གཞན་ལས་རྣམ་པར་རྒྱལ་གྱུར་ན། ཁྱིམ་ཚང་དེའི་མི་རོ་
གཉིས་ཀ་གཟི་བརྗིད་དང་ངོ་བཟོ་ཆེ་ཞིང་ཡུལ་མི་ཀུན་གྱིས་སྨོན་ཅིང་བསྟོད་པའི་
གཞིར་གྱུར་བས་ ཡུལ་དེའི་མི་རྣམས་རྟ་རྒྱུགས་བྱེད་སྒོར་དགའ་མོས་ཆེ་ཞིང་།
དཔལ་འབྱོར་ཆ་རྐྱེན་ཅུང་ལེགས་པའི་ཁྱིམ་ཚང་ལ་ལས། ལོ་རེའི་རྟ་རྒྱུགས་
འགྲན་བསྡུར་ནང་གྲུབ་འབྲས་ཡག་པོ་ཞིག་ཐོབ་ཆེད། ལོ་གཅིག་ཙམ་གོང་ནས་
རྫོང་གཞན་དང་མཐའ་ན་ལྷོ་ཁ་ས་ཁུལ་གྱི་སྣང་དཀར་རྩེ་དང་ཡངས་པ་ཅན་
སོགས་ས་གནས་གཞན་དུ་སོང་ནས་རྒྱུད་པ་བཟང་ལ་བང་རྩལ་ལེགས་པའི་རྟ་
ཕོར་རིན་གོང་ཆེན་པོ་སྤྲད་ནས་ཉོ་སྒྲུབ་བྱེད་ཀྱི་ཡོད།
མདའ་དམག་དུས་ཆེན་དང་ཉེ་བར་བསླེབས་དུས། སྐྱིད་ཐང་སྟེ་དུས་
ཆེན་གྱི་བྱེད་སྒོ་སྤེལ་ཡུལ་དུ་རྟ་རྒྱུགས་འགྲན་བསྡུར་ལ་བཞུགས་མཁན་རྟ་པ་ཚོས།
ཉིན་ལྟར་ཞོགས་པ་རྟ་རྒྱུགས་སྦྱོང་བརྡར་བྱེད་སྐབས། རྒན་རྒོན་དང་བྱིས་པ་
ཙམ་མ་ཟད། ལས་བྲེལ་ཆུང་བའི་ན་གཞོན་ཕོ་མོ་མང་པོ་དེ་གར་འདུས་ཏེ།
མདའ་དམག་དུས་ཆེན་གྱི་རྟ་རྒྱུགས་འགྲན་བསྡུར་དངོས་ལྟར་ལྟད་མོའི་གནས་
ལ་འཁོད།
དེང་དུས་མདའ་དམག་དུས་ཆེན་ཉིན་ལྔ་ནས་བདུན་བར་སྤེལ་ཞིང་།
དེ་ཡང་སྤྱི་ཟླ་བརྒྱད་པ་སྟེ་སོ་ནམ་ལས་བྲེལ་ཆུང་བའི་དུས་སུ་སྤེལ་བས། དུས་
ཆེན་གོང་ནས་གྲ་སྒྲིག་ཚགས་སུ་ཚུད་པ་བྱས་ཏེ་ཡུལ་དེའི་ཚོང་ཁང་དང་། ཟ་
66



ཁང་། ཆང་ཁང་། ཇ་ཁང་སོགས་ཡུལ་དེ་གའི་ཚོང་པ་ཙམ་མ་ཟད། ལྷ་ས་
དང་། གཞིས་རྩེ། གྲོ་མོ། ཁང་དམར་ལ་སོགས་པའི་རྒྱ་བོད་ཚོང་པ་ཚོས་ཚོང་
ཟོག་སྣ་ཚོགས་བསྣམས་ཏེ། ཚོང་ཟོག་འགྲེམས་ཚོང་ནང་བཞུགས་ཤིང་། ཚོང་
པ་ཚོས་རང་ལ་ལས་གཉེར་བྱེད་སའི་ས་ཆ་ཡག་པོ་ཞིག་ཐོབ་ཆེད་སྔ་ས་ནས་སྐྱིད་
ཐང་དུ་ས་ཆ་བདམས་ཏེ་ས་རྟགས་བཀོད་པ་དང་། དུས་ཆེན་གོང་གི་ཉིན་
གཉིས་གསུམ་ནས་རང་རང་གི་ས་ཐོག་ཏུ་གུར་ཕུབ་ནས་གྲ་སྒྲིག་ཨང་སར་བྱེད་
པས། དེ་དུས་སྐྱིད་ཐང་ལུས་རྩལ་ཐང་གི་ཕྱོགས་བཞི་མཚམས་བརྒྱུད་དུ་གུར་ཆེ་
ཆུང་དང་བཟོ་ལྟ་སྣ་ཚོགས་མཚན་དགུང་གི་སྒྱུ་སྐར་ལྟར་ཁྲ་ཐིང་ངེར་གནས།
དེང་སྐབས་མདའ་དམག་དུས་ཆེན་ལ་རིག་རྩལ་དང་ལུས་རྩལ་གྱི་རྣམ་
གྲོངས་ཤིན་ཏུ་མང་ཡང་། དེའི་ནང་ནས་མི་རྣམས་ཀྱིས་ཆེད་དགའ་མོས་བྱེད་
ས་ནི་སྔར་བཞིན་ཉིན་དང་པོའི་མགོ་འཛུགས་མཛད་སྒོ་དང་། ཉི་མ་གནངས་
འཆར་ལ་སྤེལ་བའི་རྟ་རྒྱུགས་འགྲན་བསྡུར་རེད་་་་
མདའ་དམག་དུས་ཆེན་གྱི་འགོ་ཚུགས་མཛད་སྒོ་ནི་མི་ཚང་མས་ཆེད་
དགའ་མོས་ཆེ་བའི་མཛད་སྒོ་ཞིག་ཡིན་པས། ཞོགས་པའི་མགོ་འཛུགས་མཛད་
སྒོའི་དུས་ལྟད་མོ་ཡག་པོ་ཞིག་མཐོང་ཐུབ་པའི་ཆེད། ཞོགས་པ་སྔ་པོ་ནས་ནང་
མི་གོ་ཚོད་ཞིག་སྐྱིད་ཐང་དུ་སོང་ནས། ལུས་རྩལ་ཐང་གི་མཐའ་ཁོར་གྱི་རྡོ་སྐས་
ལྟ་བུའི་བམ་རིམ་ཅན་གྱི་སྡོད་གནས་དང་ཡང་ན་ལུས་རྩལ་ཐང་དབུས་ཀྱི་སྤངང་
ཁའི་ཐོག་གདན་བཀྲམས་ཏེ་སྡོད་གནས་བདམས་བཟུང་བྱེད། ལྟད་མོ་བ་ཤིན་
ཏུ་ནས་མང་བས་བསྡོད་གནས་ཡག་པོ་ཞིག་མ་ཐོབ་པར་མགོ་འཛུགས་མཛད་སྒོ་
ཡག་པོ་ཞིག་མ་མཐོང་ཚེ་དེ་ནི་བློ་ཕམ་ཆེ་བའི་གནས་ཤིག་ལོས་ཡིན།
དུས་ཆེན་སྐབས་ཕོ་མོ་རྒན་གཞོན་ཀུན་གྱིས་རང་རང་ལག་གི་ལས་ཀ་



:
ཐམས་ཅད་བཞག་ཅིང་། རྒྱུན་གོས་གང་ཡོད་ཀྱིས་མཛེས་པར་བརྒྱན་ཏེ་མཛད་
སྒོ་ཁག་ལ་ བཞུགས་པར་བྱེད། ཤང་གྲོང་ཁག་ནས་ དུས་ཆེན་གྱི་བྱེད་སྒོར་
བཞུགས་མཁན་ཞིང་འབྲོག་མང་ཚོགས་ཚོས་ལུས་ལ་ ཤད་མ་དང་། ཐེར་མ།
མགོ་སྣམ་ལ་སོབ་ས་པའི་ཕྱུ་པ་དང་། གྲུ་ཙེ་དང་། འབུ་རས་ལ་སོགས་པའི་འོག་
འཇུག སྐྱེས་པ་ཚོས་འཇུར་ཏཱ་ཡུ་རིང་དང་། བུད་མེད་ཚོས་ཟོན་པའམ་འཇུར་
ཏཱ་ཡུ་ཐུང་ལ་སོགས་པའི་རྐང་ལྷམ་དང་། མགོ་བོར་སྤ་ཕྲུག་དང་
། སྐེ་ལ་གའུ་
སྐེ་བཏགས་དང་། གཡུ་བྱུར་གྱི་རྒྱན་ཆ། རྣ་ལ་གསེར་རམ་གཡུ་བྱུར་གྱི་རྣ་རྒྱན།
མཛུབ་མོར་སོར་དུབ། སྐྱེས་པ་ཚོས་རྣ་བར་གསེར་གྱི་རྣ་ལོང་བཏགས། མགོ་
བོར་རྒྱ་གར་ཞྭ་མོ་གྱོན་པ་སོགས་གནའ་ཉམས་ཤིན་ཏུ་དོད་པས། རྒྱལ་རྩེ་
མདའ་མང་དུས་ཆེན་ནི་རང་མི་རིགས་ཀྱི་དམིགས་བསལ་ཁྱད་ཆོས་ལྡན་པའི་
རྒྱན་གོས་འགྲན་བཤོམས་བྱེད་པའི་གར་སྟེགས་ཤིག་ཀྱང་ཡིན་པས། རྒྱལ་ནང་
དང་ཕྱི་རྒྱལ་གྱི་ཡུལ་སྐོར་བ་ཚོས་དམིགས་བསལ་གྱིས་དགའ་མོས་བྱེད་ཀྱི་ཡོད། །
ཉིན་དང་པོའི་མགོ་འཛུགས་མཛད་སྒོའི་ཐོག སློབ་གྲྭ་ཁག་དང་ལས་
ཁུངས་ཁག ཤང་གྲོང་ཁག དེ་བཞིན་དགོན་སྡེ་ཁག་གི་གྲྭ་བཙུན་ལ་སོགས་
པའི་འཐུས་མི་ཚོགས་པས་རང་མི་རིགས་ཀྱི་ཁྱད་ཆོས་ལྡན་པའི་གོས་རྒྱན་ལེགས་
པར་བཀླུབས་པའི་ཐོག མགུལ་དུ་དཀར་གཙང་མཇལ་དར་དང་བཅས་གྲོལ་
སྟར་སྒྲིག་ཅིང་། ཚོགས་པ་སོ་སོའི་གྲལ་སྟར་གྱི་མདུན་གྲལ་དུ་འགྲོ་མཁན་ཕོ་
གཞོན་དེས་ཤང་སོ་སོའི་མིང་འཁོད་དར་དམར་སྒྲེངས་པ་དང་། དེའི་མཇུག་ཏུ་
གཟབ་འཆོར་གྱིས་མཛེས་པའི་ན་གཞོན་བུད་མེད་གཉིས་ནས་གཅིག་གིས་ལག་
ཏུ་མཇལ་དར་བསྒྲོན་པའི་གྲོ་སོ་ཕྱེ་མར་གྱི་འབོ་འཁྱེར་བ་དང་གཞན་དེས་ཚང་
ཕུད་བླུགས་པའི་དངུལ་ཕོར་འཁྱེར། དེའི་རྗེས་སུ་ཚོགས་པ་སོ་སོའི་རོལ་མོ་བ་
༤. ། !:
*
：༤, , -
::
ཀ་ནས་དག



ཚོས་རྔ་རྡུང་བ་དང་། སྦུབ་ཆལ་དང་གླེང་བུ་དཀྲོལ་གཏོང་བྱེད་ཅིང་། དེའི་
རྗེས་སུ་ཕོ་གཞོན་མོ་གཞོན་ཚོས་གོས་རྒྱན་མཛེས་པར་ངོམ་ཞིང་། རོལ་དབྱངས་
ཀྱི་ཁྲོད་དུ་སྟངས་སྟབས་གར་གྱི་ཉམས་འགྱུར་སྣ་ཚོགས་དང་བཅས་ཀྲུའུ་ཞི་
སྟེགས་བུའི་ཕྱོགས་སུ་སྐྱོད། མཛད་སྒོར་བཞུགས་པའི་སེར་མོའི་ཚོགས་ཀྱིས་
སྣུམ་ཞག་དོད་པའི་ངུར་སྨྲིག་ཆོས་གོས་བཀླུབས་ཤིང་། མདུན་གྲལ་དུ་འགྲོ་བའི་
གྲྭ་གཞོན་གཉིས་ནས་ཕྲག་པར་བསྟེགས་པའི་དུང་ཆེན་དེ་ན་གཞོན་དུང་པ་
གཉིས་ནས་འབུད་གཏོང་བྱེད་པ་དང་། རོལ་མོ་བ་གཞན་ཚོས་རྒྱ་གླིང་དང་
རྐང་གླིང་འབུད་དཀྲོལ་བྱེད་པ་སོགས་ཆོས་ཀྱི་རོལ་མོའི་སྒྲ་གསལ་ལྷང་ལྷང་དང་
འུར་ཐིང་ཐིང་དང་། གྲྭ་བཙུན་གཞན་ཚོས་ལ་ལས་གདུགས་དང་རྒྱལ་མཚན་
མཐོན་པོར་བསྒྲེངས་པ་དང་། ལ་ལས་སྤྲོས་དང་བསངས་ཀྱི་དུ་བ་སྔོ་འཕྱུར་
འཕྱུར་དང་། དྲི་ཞིམ་མངར་སང་སང་དུ་འཐུལ་བའི་སྤོས་ཕོར་དང་བསངས་
ཕོར་འཁྱེར། ལུས་ལ་འཆམ་ཆས་སྤྲད་ཅིང་མགོ་བོར་འཆམ་འབག་གྱོན་པའི་
འཆམ་མཁན་ཚོས་ལ་ལས་ལྟད་མོ་བ་ཚོར་འཇིགས་པའི་ཉམས་དང་། ལ་ལས་
རྩེད་མཚར་དགོད་ཁ་སློང་བར་བྱེད་
སེར་སྦྲེངས་སྒྲིགས་ཏེ་མདུན་དུ་འགྲོ་སྐབས། དང་ཐོག་སོག་ཆས་སྤྲད་
པའི་ཕོ་གཞོན་གཉིས་ཀྱི་ལག་ཏུ་ཕུད་ཆང་འདྲེན་པའི་དངུལ་ཕོར་ཆེན་པོ་རེར་
མར་གྱི་དཀར་རྒྱན་དང་བཅས་ཕུད་ཆང་བསྐངས་ཏེ་རུ་སྟར་གྱི་མདུན་དུ་འགྲོ་བ་
དང་། དེའི་རྗེས་སུ་གྲྭ་བཙུན་ཚོས་སྐུ་ལ་ཆོས་གོས་དང་། དབུ་ལ་ཞྭ་མོ་པད་
རིང་པད་ཐུང་ངམ་པ་ནེའི་དབུ་ཞྭ་བཞེས་ཤིང་སྤོས་ཁྲ་འཁྱེར་ནས་སྤོས་སྐོར་བྱེད་
པ་དང་། བཀྲིས་རྟེན་འབྲེལ་མཚོན་པའི་འཕན་དང་། གདུགས། རྒྱུ་མཚན་
སོགས་འཕྱུར། དུང་དང་རྒྱ་གླིང་འབུད། དེའི་མཇུག་ཏུ་ཨ་མ་རྒད་མོ་ཚོས་



སྨད་ལ་སྐུ་སྟོད་རྒྱ་ལོག་གྱོན། སྟོད་དུ་སྡིང་ང་རིན་ཆེན་སྣ་ང་བཞེས་ཤིང་མགོ་
བོར་སྤ་སྒོར་དང་། སྤ་ཕྲུག དེའི་ཐོག་སྟག་འཛར་དང་། རྒྱབ་ཏུ་རྒྱབ་འཐེན་
འཐེན། སྐུ་རྒྱབ་ཏུ་ཆོས་ཀྱི་པུ་ཏི་འཁྱེར། དེའི་རྗེས་སུ་རྟ་མཆོག་རིན་པོ་ཆེ་ལ་སྒོ་
སྲབ་ལེགས་པར་སྟད་པའི་ཐོག་ནོར་བུ་རིན་པོ་ཆེ་བཀལ། དེའི་རྗེས་སུ་དཔའ་
བོ་དཔའ་མོ་སྟེ་སྒ་སྲབ་ཀྱིས་བརྒྱན་པའི་རྟ་མཆོག་གི་ཐོག་ཏུ་མཁའ་འགྲོ་མའི་
ཆས་སུ་བཞུགས་པའི་ན་ཆུང་མ་གཉིས་ནས་རྒྱབ་ཏུ་རྡོར་གོས་གྱོན། མདུན་དུ་
དོར་འཕྱོང་དཔྱང་། དབུ་ལ་རི་ང་གཙུག་གཏོར་བཞེས་ནས་ཉམས་སྣང་དང་
བཅས་མདུན་དུ་སྙེག མཇུག་ཏུ་སྔ་མོ་རྒྱ་ནག་གི་ཆས་གོས་ཏེ་ལུས་ལ་རས་ཀྱི་ལཱ་
བ་སྔོན་པོ་དང་མགོ་བོར་རས་ཞྭ་སྔོན་པོ་གྱོན་པའི་ཕོ་གཞོན་ཚོས་གཉའ་བར་བླ་
མ་སྐྱེས་ཆེན་དམ་པ་བཞུགས་སའི་ཕེབས་བྱམས་འཁུར་བའི་ནང་། བླ་མ་སྐྱེས་
ཆེན་དམ་པའི་ཚབ་ཏུ་སྐུ་འདྲ་བཞུགས་སུ་གསོལ་ནས་འགྲོ་བར་བྱེད་དོ། །
དེ་དག་གི་མཇུག་ཏུ་རྟ་ མགོ་མི་མགོ་ཞེས་ གནའ་ དུས་ སུ་ གཡུལ་ལ་
བཞུགས་པའི་རྟ་དམག་སྟེ་རྟའི་ངོ་གདོང་དང་ལུས་ཀུན་ལ་འཁྲབ་གཡོག་པ་དང་།
མགོ་བོར་ཚོན་ལྡན་བྱ་སྒྲོ་བཙུགས་པའི་དམག་རྟའི་སྟེང་དུ་དབུ་ལ་ཚོས་ལྡན་སྒོ་
དང་དར་ཆ་སྣ་ཚོགས་བཙུགས་པའི་ལྕགས་རྨོག་དང་། སྐུ་ལུས་ཀྱི་མདུན་དང་
གཡས་གཡོན་གཉིས་སུ་རག་གི་མེ་ལོང་ཡོད་པའི་ཁྲབ་གྱོན། སྐེད་པར་གྲི་དང་
མདའ་གཞུ་བཏགས། རྐང་པར་ལྷམ་ཤུད་ཙེ་ནག་པོ་དང་། པུས་མོར་གཡུང་
དྲུང་རིས་ཀྱི་སྒྲོག་ཇུན་སོགས་གྱད་མིའི་ཆས་གོས་གྱོན་པའི་དཔའ་རྟུལ་ཏེ། གེ་
སར་གྱི་ཆས་གོས་ལྟ་བུ་བཞེས་པའི་དམག་རྟ་དམག་མི་དང་། གཞན་ཡང་རྟ་ལ་
སྒྲ་སྲབ་ལེགས་པར་སྤྲད་པའི་ཐོག་དབུ་ལ་སོག་ཞྭ་གྱོན། སྐེད་པར་མདའ་གཞུ་
སག་ཐག་བཏགས། རྒྱབ་ཏུ་བོད་མདའ་འཁུར་བའི་རྟ་པ། དེ་བཞིན་ཕྱུ་པ་
70



ནག་པོར་སྐ་རགས་དམར་པོ་བཅིངས་ཤིང་དབུ་ལ་སོག་ཞྭ་དང་ཡང་ན་འབོག་ཐོ་
སྟེ་དཔོན་ཆས་སྤྲས་པའི་རྟ་པ་ཚོས་གདོད་མའི་དུས་གཡུལ་སར་འཆས་སྐབས་ལྷ་
ཀླུར་འཕྲིན་བཅོལ་གྱི་ཞུ་ཚིག་གདངས་དང་བཅས་འགྱེར་འདོན་བྱེད་བཞིན་
མདུན་དུ་སྙེག་སྐབས། ལྟད་མོ་བ་ཚོའི་སེམས་ངོར་ལོ་ངོ་བརྒྱ་ཕྲག་མང་པོའི་གོང་
གི་ལོ་རྒྱུས་ཀྱི་ཤུལ་ལམ་ཁྲོད་ཀྱི་འཆར་སྣང་གི་རི་མོ་སྣ་ཚོགས་འགོད་པར་བྱེད།
རུ་སྟར་གྱི་མཇུག་མཐར་ཐེངས་འདིའི་མདའ་དམག་དུས་ཆེན་གྱི་རྟ་
རྒྱུགས་འགྲན་བསྡུར་ནང་བཞུགས་མཁན་གྱི་རྒྱུགས་རྟ་སོ་སོའི་རྔ་མར་མཚོན་ཁྲ་
ཅན་གྱི་དར་རས་ཀྱིས་ལེགས་པར་དཀྲིས་ཤིང་། སྒ་ཆས་མེད་པའི་རྒྱུགས་རྟའི་
ཐོག་ལ་བཞོན་པའི་རྒྱུགས་ཕྲུག་( རྟ་རྒྱུགས་འགྲན་བསྡུར་སྐབས་རྟ་པོའི་ལྗིད་
ཚད་དང་མྱུར་ཚད་ལ་མི་གནོད་པའི་ཆེད་རྟ་པ་ཚང་མ་རྟ་རྩལ་ལ་བྱངས་ཤིང་ལོ་
ན་བཅུ་ཡོལ་ཙམ་གྱི་བྱིས་པ་ཤ་སྟག་ཡིན་པས་ཡུལ་མི་ཚོས་རྟ་པ་རྣམས་ལ་རྒྱུགས་
ཕྲུག་ཅེས་བརྗོད) ཚོས་ལུས་ལ་རྒྱུགས་གོས་དང་རྟ་མི་གཉིས་ཀྱི་སྐེ་ལ་བཀྲ་ཤིས་
མཇལ་དར་གྱོན་པ་མ་ཟད། རྟ་ཐོག་གི་རྒྱུགས་ཕྲུག་ཚོའི་ལག་ཏུ་དེ་སྔ་ཐོབ་པའི་
བྱ་དགའི་ཨང་རིམ་འཁོད་པའི་ཤིང་གི་བྱང་བུ་ཆུང་ཆུང་རེ་འཁུར་ནས་རྟ་པ་
གཞན་དང་ལྟད་མོ་བ་ཚོར་ངོམ་པར་བྱེད།་་
ཞོགས་པའི་འགོ་འཛུགས་མཛད་སྒོའི་དུས་ཚོགས་རར་བཞུགས་པའི་
མཛད་སྒོ་དེ་ནི་འཁྲབ་སྟོན་གྱི་འགྲན་བསྡུར་ཙམ་མ་ཟད། ཤང་དང་ཤང་།
གྲོང་ཚོ་དང་གྲོང་ཚོ། ཁྱིམ་ཚང་དང་ཁྱིམ་ཚང་སོགས་བར་གྱི་རྒྱན་གོས་ཀྱི་
འགྲན་བསྡུར་ཆེན་པོ་ཞིག་ཡིན་པས། དེ་དུས་རུ་སྟར་གཡས་གཡོན་དང་ལུས་
རྩལ་ཐང་གིདབུས་སུ་སྤྲིན་ལྟར་འཐིབས་པའི་ལྟད་མོ་བ་ཚོས་ཚོགས་པ་སོ་སོའི་
འཁྲབ་རྩལ་དང་། ལུས་ལ་གྱོན་པའི་གཟབ་འཆོར་དང་རྒྱུན་གོས་སོགས་ལ་



གཞིགས་ན་ས་ཡང་ན་འབྲུག་སྒྲ་ལྟ་བུའི་ཐལ་མོའི་རྡེབ་སྒྲས་བསྔགས་པ་དང་།
ཡང་ན་སི་སྒྲ་དང་འུར་སྒྲ་ཆེན་པོས་འཕྱུ་བར་བྱེད་དོ། དེ་ལྟར་གནའ་ཉམས་
དོད་ལ་མི་རིགས་ཀྱི་ཁྱད་ཆོས་མངོན་པར་གསལ་ཞིང་། གཙང་ཁུལ་གྱི་རྒྱུན་
གོས་དང་། གནའ་དེང་གླུ་གར་གྱི་བང་མཛོད་ཀྱི་སྒོ་མོ་འབྱེད་པ་ལྟ་བུའི་མིག་གི་
བུ་རམ་དང་ཡིད་ཀྱི་བདུད་རྩིར་སྨིན་པའི་གར་འཆམ་གྱི་ཉམས་འགྱུར་དང་།
རྣ་བའི་བཅུད་དུ་གྱུར་བའི་གདངས་དབྱངས་ཀྱིས་ཡུལ་དེ་དང་ལྗོངས་ཕྱི་ནང་གི་
ལྟད་མོ་བ་ཙམ་མ་ཟད། ནང་ས་དང་ཕྱིའི་རྒྱལ་ཁབ་ཁག་གི་གསར་འགོད་པ་
དང་ཡུལ་སྐོར་བ་མང་པོའི་ཡིད་ཀྱི་བརྟན་པ་གཅིག་ཏུ་བཀུག་པས། ཁོ་ཚོ་ད་ལ་
ཁོམ་དང་ཡོངས་སུ་བྲལ་ཏེ་ལག་ཏུ་བརྙན་འཇུག་འཕྲུལ་ཆས་དང་པར་ཆས་ཆེ་
ཆུང་སྣ་ཚོགས་འཁྱེར་ཏེ། རུ་བསྟར་སྒྲིག་ནས་ཀྲུའུ་ཞི་སྡིངས་ཆའི་ཕྱོགས་སུ་སྐྱོད་
བཞིན་པའི་ཚོགས་པ་ཁག་གི་བར་བྲེལ་བྲེལ་ཚུབ་ཚུབ་ངང་ཡར་རྒྱུགས་མར་
རྒྱུགས་ཀྱིས་གཞན་དུ་མཐོང་དཀོན་པའི་མིག་མདུན་གྱི་ངོ་མཚར་རི་མོ་འདི་དག
རང་རང་མིག་གི་ལོངས་སུ་སྤྱོད་རྒྱུ་ཙམ་མ་ཟད། པར་ཆས་དང་བརྙན་འཇུག་
འཕྲུལ་འཁོར་ནང་ཚང་མ་མ་ལུས་འཇུག་ཐུབ་ན་ཅི་མ་རུང་སྙམ་པར་བྱེད།
ཞོགས་པའི་འགོ་འཛུགས་མཛད་སྒོ་རྣམས་ལེགས་པར་གྲུབ་རྗེས། ཉིན་དང་
པོའི་རྟ་རྒྱུགས་འགྲན་བསྡུར་གྱི་བྱེད་སྒོ་སྤེལ་འགོ་ཚུགས་པས། དེ་དུས་རྟ་པོའི་
རྒྱུགས་ལམ་གཡས་གཡོན་དུ་མི་ཚོགས་ཀྱི་འདུ་ལོང་འཁྲིགས་པ་མ་ཟད། རྒྱལ་རྩེ་
རྫོང་རི་དང་དགའ་རུ་དགོན་བར་གྱི་རི་ཆུང་དེ་ཡང་སྣ་ཚོགས་གོས་རྒྱན་གྱིས་
མཛེས་པར་བརྒྱན་པའི་ལྟད་མོ་བས་ཡོངས་སུ་གང་སྟེ། རྒྱང་རིང་ནས་བལྟས་ན་
དེ་ནི་དར་མཚོན་གྱིས་གོས་རྒྱན་སྤྲད་ཅིང་འགུལ་ཤེས་པའི་རི་ཆུང་ཞིག་དང་ཀུན་
ནས་མཚུངས།



ཉིན་དང་པོར་ཐེངས་འདིའི་མདའ་དམག་དུས་ཆེན་གྱི་རྟ་རྒྱུགས་འགྲན་
བསྡུར་ནང་བཞུགས་མཁན་གྱི་རྒྱུགས་རྟ་ཚང་མ་ (ཁག་ལྔ་དྲུག་ལ་བགོས་ཤིང་།
ཐེངས་རེར་རྒྱུགས་རྟ་བཅུ་རེ་ཛ་དྲག་དང་རྣོ་ངར་ཆེ་བའི་འགྲན་བསྡུར་ནང་
བཞུགས་ཏེ། དེའི་ནང་ནས་རིམ་པ་ལྔ་པ་བར་བར་མའི་འགྲན་བསྡུར་ནང་
བཞུགས་མཁན་གྱི་རྒྱུགས་རྟ་རྣམས་བདམས་ཐོན་བྱེད་པ་དང་། བདམས་ཐོན་
བྱུང་བའི་རྟ་རེ་རེ་བཞིན་ལ་ཐེལ་རྩེ་བརྒྱབ་པ་མ་ཟད། རྒྱུགས་རྟ་དང་རྒྱུགས་
ཕྲུག་གཉིས་ཀའི་མིང་ཐོ་འགོད་ཀྱིས་ལམ་སེང་རྒྱང་བསྒྲགས་བརྒྱུད་ལྟད་མོ་བ་
ཡོངས་ལ་ཁྱབ་བསྒྲགས་བྱེད། བར་མའི་འགྲན་བསྡུར་ཡང་གོང་ལྟར་མཚུངས་
ཤིང་། ཐོག་མ་དང་བར་མའི་འགྲན་བསྡུར་བརྒྱུད་མཐའ་མའི་འགྲན་བསྡུར་
ནང་བཞུགས་ཐུབ་པའི་རྒྱུགས་རྟ་དེ་དག་ཐེངས་དེའི་མདའ་དམག་དུས་ཆེན་གྱི་
རྒྱུགས་རྟའི་ནང་གི་རྩེ་ གྲ་སྟེ། སྒོང་ངའི་ནང་གི་སེར་རིལ་རྣམས་ཡིན་པས་
མཐའ་མའི་རྒྱལ་ཕམ་གྱི་འགྲན་བསྡུར་གྱི་རྣོ་ངར་དང་ཛ་དྲག་ནི་འདིར་མ་བཤད་
ཀྱང་བསམ་ཚོད་བྱས་པས་ཀྱང་ཚང་མས་ཡོངས་སུ་རྟོགས་ཐུབ་པ་ཞིག་གོ །
་རྟ་རྒྱུགས་འགྲན་བསྡུར་ལ་དགའ་བ་ནི་《 གླིང་རྗེ་གེ་ སར་རྒྱལ་པོའི་
སྒྲུང་》དུ་གསལ་བ་བཞིན་སྒང་པ་བོད་མི་ཡོངས་ཀྱི་ལྷན་སྐྱེས་ཀྱི་གཤིས་རྒྱུད་ཙམ་
མ་ཟད། དེ་སྔ་གདོང་དམར་བོད་མིའི་རྒྱུན་ལྡན་འཚོ་བ་དང་བྲལ་དུ་མེད་པས་
བཤོད་རྒྱུན་དུའང་རྟ་རྒྱུགས་འགྲན་བསྡུར་ནང་བཞུགས་པའམ་ལྟད་མོར་སོང་
ན་རླུང་རྟ་འཕེལ་ཟེར། གཞན་ཡང་ཁྱད་དུ་འཕགས་པའི་རྒྱུགས་རྟའི་བང་དང་
རྟ་པའི་རྟ་རྩལ། བསམ་ཚོད་ལས་འདས་པའི་འགྱུར་བ་མང་བའི་འགྲན་བསྡུར་
གྱི་བརྒྱུད་རིམ་སོགས་པས་མི་རྣམས་ཀྱི་སེམས་ནང་ངར་ཤ་སློང་བར་བྱེད།
རྟ་རྒྱུགས་འགྲན་བསྡུར་ལ་དགའ་བའི་ལྟད་མོ་བ་མང་པོས་མདའ་དམག་
13



དུས་ཆེན་མ་འཐབར་གོང་རྟ་སྦྱོང་དུས་སུ་རྟའི་ཤ་གཤེད་དང་བང་རྩལ། རྒྱུགས་
ཕྲུག་གི་རྟ་ཙལ་སོགས་ལ་གཞིགས་ཏེ་རྒྱལ་ཕམ་གྱི་ཐད་ཆང་རག་དང་། དངུལ་
སྨར་གྱིས་རྒྱན་འཛུགས་བྱེད་པ་དང་
། འགྲན་བསྡུར་དངོས་ཀྱིས་སྐབས་རང་
རང་གིས་རྒྱུན་འཛུགས་བྱས་པའི་རྒྱུགས་རྟ་འདི་བཞིན་འགྲན་ཡ་གཞན་ལས་
རྒྱལ་རྒྱུར་སེམས་ཁུར་དང་། དངངས་སྐག་བྱེད་ཅིང་། རང་རང་གི་དམིགས་
སའི་རྟ་དེ་གཞན་ལས་རྒྱལ་ཚེ་དགའ་སྣང་གིས་སྐད་འབོད་དང་། ཕམ་ཚེ་བློ་
ཕམ་གྱི་དབུགས་རིང་འབྱུང་བ་སོགས་རྡོ་ལེབ་ཚ་པོའི་སྟེང་གི་གྲོག་མའི་ཚུལ་དུ་
གྱུར་ནས་རྟ་རྒྱུགས་འགྲན་བསྡུར་ལ་གསོན་ཤུགས་གསར་པ་ཞིག་སྦྱིན་པར་བྱེད།།
ལྷག་པར་དུ་རྒྱུགས་རྟའི་ཁྱིམ་བདག་ནི་དེ་བས་ཀྱང་བདེ་ལྷོད་ངང་སྡོད་
མི་ཚུགས་པར་རྒྱ་ལ་ཕམ་འགྲན་བསྡུར་ལ་བཞུགས་པའི་རང་རང་གི་རྒྱུགས་རྟར་
ལྟ་བཞིན་ལྟ་བཞིན་ཡར་ཙམ་མར་ཙམ་འགྲོ་བ་དང་། སྡོད་ཙམ་ལངས་ཙམ་
བྱེད་པ། རང་གི་རྟ་པོ་སྔོན་དུ་ཐོན་པའམ་མཇུག་ཏུ་ལུས་སྐབས་དངངས་སྐྲག་
ཆེན་པོས་རང་གིས་སྣང་བར་མེད་བཞིན་དུ་འཐེན་བཞིན་པའི་ཐ་མག་དང་།
འཐུང་བཞིན་པའི་བཏུང་བའང་སྦྱར་བ ཙིར་བགཏོང་བ་མ་ཟད། སྦྱར་མཐིལ་
དང་ཐ་ན་ལུས་ཀུན་ལས་རྔུལ་ཆུའང་འཕྲུམ་འཕྲུམ་དུ་ཐོན་པར་བྱེད། །
ཐེངས་རེ་རེའི་ནང་རང་རང་གི་རྟ་པོ་གཞན་ལས་རྒྱལ་དུ་ས་འགོག་ཏུ་
མེད་པའི་དགའ་སྣང་དང་བཅས་མདུན་དུ་སོང་ནས་རྟ་དང་རྟ་པ་གཉིས་ཀར་
དཀར་གཙང་མཇལ་དར་སྒྲོན། མཐའ་མའི་འགྲན་བསྡུར་ནང་བྱ་དགའ་ཐོབ་
པའི་ཨང་རིམ་ནང་ཚུད་འཕྲལ་ཁྱིམ་བདག་ཙམ་མ་ཟད་དགའ་ཉེ་སྤུན་མཆེད་
དང་། གྲོགས་པོ་གྲོགས་མོ། ཡུལ་མི་ཁྱིམ་མཚེས་སོགས་ཀྱིས་ལམ་སེང་རྒྱུགས་
རའི་ནང་དུ་སོང་ནས་རྒྱུགས་རྟ་དང་རྒྱུགས་ཕྲུག་གཉིས་ལ་བཀྲ་ཤིས་མཇལ་དར་
74



སྒྲོན་པ་དང་། བཀྲ་ཤིས་མཆོད་ཆང་བཏེགས་ནས་བཀྲ་ཤིས་བདེ་ལེགས་ཞུ་
བས། དེ་དུས་མཐའ་ཁོར་ཡོངས་སུ་ལྟད་མོ་བའི་འདུ་ལོང་ལང་ལོང་དུ་འཁྲིགས་
ཤིང་། ཁྱིམ་བདག་དང་རྒྱུགས་ཕྲུག་ཚང་མའི་སེམས་ནང་གཟི་བརྗིད་ཀྱི་སྤོབས་
སེམས་མེ་ལྟར་འབར་ཏེ་མི་འབར་བ་ག་ལ་སྲིད།
ཞོགས་པ་རྟ་རྒྱུགས་འགྲན་བསྡུར་གྲུབ་རྗེས་ཉིན་དེའི་དགོང་དྲོ་དང་།
གནངས་འཆར་གྱི་ཉིན་གང་མོར་དམངས་ཁྲོད་རིག་རྩལ་ཚོགས་པ་དང་ཤང་
གྲོང་ཁག་གི་འཁྲབ་སྟོན་ཚོགས་པ། དེ་བཞིན་སློབ་གྲྭ་ཁག་ནས་བོད་ཀྱི་ལྷ་མོ་
དང་། གཞེས་ཆེན། གཞན་ཡང་དེང་དུས་ ཀྱི་གླུ་གཞས་དང་ཞབས་བྲོ་སྣ་
ཚོགས་འཁྲབ་སྟོན་བྱེད་པ་དང་། ཤང་དང་གྲོང་ཚོ་ཁག་གིས་རྟ་ཐོག་ནས་
མདའ་འཕེན་པ་དང་། མེ་མདའ་རྒྱག་པའི་འགྲན་བསྡུར། དེ་བཞིན་རྣམ་
གྲངས་གཞན་ཁག་གི་ལུས་རྩལ་འགྲན་བསྡུར་གྱི་བྱེད་སྒོ་སྣ་ཚོགས་སྤེལ་གྱི་ཡོད་
པས། རིག་རྩལ་དང་ལུས་རྩལ་ལ་དགའ་བའི་ལྟད་མོ་བ་ཚོས་བྱེད་སྒོ་དེ་རིགས་
མིག་གིས་ལོངས་སུ་སྤྱོད་པ་དང་། དེ་མིན་གཞན་ཚོས་སྦྲ་གུར་ནང་གི་ཟ་ཁང་།
ཆང་ཁང་། རོལ་རྩེད་ཁང་། གཞན་ཡང་སྤང་ཁའི་སྟེང་དང་ལྕང་མའི་བསིལ་
གྲིབ་འོག་སོགས་གང་དགའ་གང་སྐྱིད་དུ། དགའ་ཉེ་སྤུན་མཆེད་དང་གྲོགས་པོ་
གྲོགས་མོ་ཚོ་དང་མཉམ་མཉམ་རུབ་རུབ་ལ་རང་རང་གི་གང་དགའི་ཟས་དང་
གང་ཞིམ་གྱི་ཇ་ཆང་ལོངས་སུ་སྤྱོད་བཞིན་དུ་བརྙན་འཕྲིན་ལྟ་བའམ། ལབ་གླེང་
བྱེད་པ། ཤོ་རྒྱག་པ་དང་། མཱ་ཅང་དང་ཤོག་སྦག་རྩེད་པའམ་སྟེགས་སྒྲོམ་སྤོ་
ལོའི་རྩེད་མོར་རོལ་བ། བྱིས་པ་ཚོས་ལམ་ཟུར་གཡས་ཡོན་དང་ཐང་ཐོངས་སུ་
ཡོད་པའི་ཤིང་སྒྲོམ་ཆེན་པོའི་ནང་གི་ཐག་འཐེན་ཤིང་ཤོ་ཆེན་མོའི་ཤོ་རྩེད་དང་།
ཤོ་ཕོར་ཅན་གྱི་ཤོ་རྩེད་རྩེད་པ། ཐང་དུ་བཀྲམས་པའི་ཅ་དངོས་ལ་འགྱིག་
5



འཁོར་དང་ལྕགས་སྒོར་ཆུང་ཆུང་འགྲིལ་བ་དང་གཡུག་པ་སོགས་ཀྱིས་བྱ་དགའ་
ཐོབ་ཐབས་ཀྱི་རོལ་རྩེད་དང་། སྒང་བུར་དབུགས་མདའ་འཕེན་པ་སོགས་ཀྱི་
རྩེད་མོ་སྣ་ཚོགས་རྩེད་ནས་དུས་འདའ་བར་བྱེད་དོ།
ཉིན་མོ་སྤེལ་བའི་ལུས་རྩལ་དང་རིག་རྩལ་གྱི་བྱེད་སྒོ་རྣམས་དགོང་མོ་
བརྙན་འཕྲིན་ན་ས་བརྒྱུད་གཏོང་བྱེད་པས། ཉིན་མོ་བྱེད་སྒོ་དེ་རིགས་མ་མཐོང་
བའི་མི་རྣམས་ནི་ལྟ་ཅི་སྨོས། ཉིན་མོ་མིག་གིས་ལོངས་སུ་སྤྱོན་ཟིན་པའི་སྐྱེ་བོ་
མང་པོས་ཀྱང་ཉིན་གང་པོའི་ལོངས་སྤྱོད་ཀྱིས་ཡིད་མ་ཚིམ་པར་དགོང་མོ་ནང་མི་
ཚོ་དང་མཉམ་དུ་ཞིམ་པོའི་ཟ་འཐུང་ལ་རོལ་བ་དང་སྙན་པོའི་གཏམ་གླེང་བྱེད་
ཞོར་བརྙན་འཕྲིན་གྱི་ལེ་ཚན་དེ་རིགས་ཡང་བསྐྱར་ལོངས་སུ་སྤྱོད་པར་བྱེད། །
རྒྱལ་རྩེ་མདའ་དམག་དུས་ཆེན་ནི་ལུས་རྩལ་དང་རིག་རྩལ་གྱི་དུས་ཆེན་
ཙམ་མ་ཟད་དངོས་ཟོག་བརྗེས་ཚོང་གི་ཚོང་འདུས་ཆེན་མོ་ཞིག་ཀྱང་ཡིན་ཏེ།
ལྗོངངས་ཕྱི་ནང་དང་ས་ཕྱོགས་ཁག་ནས་ཕེབས་པའི་ཚོང་པ་ཚོས་གྱོན་གོས་ཀྱི་
རིགས་དང་ཟ་བཅའི་རིགས། ཁྱིམ་ཆས་དང་། རྒྱུན་མཁོའི་འཚོ་བའི་ཡོ་བྱད།
རྒྱན་ཆའི་རིགས། ཐོན་སྐྱེད་ཀྱི་ཡོ་བྱད་སོགས་མདོར་ན་ཡུལ་སོ་སོའི་ཐོན་ཁུངས་
སྣ་ཚོགས་འགྲེམས་ཚོང་བྱེད་པས། མདའ་དམག་དུས་ཆེན་རིང་གི་རྒྱལ་རྩེའི་
སྐྱིད་ཐང་དེ་བཞིན་ལུས་རྩལ་དང་། རིག་རྩལ། དངོས་ཟོག་སོགས་གང་བསམ་
དེ་འཛོམས་ཀྱིས་དགའ་སྐྱིད་སྤྲོ་སྣང་རབ་ཏུ་འཕེལ་བའི་སུམ་རྩེན་གནས་ཀྱི་འདུ་
འཛིའི་གྲོང་ཁྱེར་ཆེན་པོ་ཞིག་དང་གཉིས་སུ་མ་མཆིས་སོ། ད་ཆ་རྒྱལ་རྩེ་མདའ་
དམག་དུས་ཆེན་འདི་བཞིན་དངོས་མིན་རིག་གནས་ཤུལ་བཞག་གི་ཁོངས་སུ་
ཚུད་པས། སྔར་ལས་གྲ་རྒྱས་ཤིང་རིག་གནས་དར་རྒྱས་ཆེན་མོའི་འཕེལ་རིམ་
ནང་འོད་ཟེར་རབ་ཏུ་འབར་བའི་ནོར་བུ་ཞིག་ཏུ་གྱུར་བར་ཐེ་ཚོམ་ཅི།



གངས་ལྗོངས་དང་མ་ཎི་འཁོར་ལོ།
མ་ཎི་འཁོར་ལོ་ནི་སྐྱེ་བོ་སུ་འདྲ་ཞིག་གིས་གསར་གཏོད་མཛད་པ་དང་།
བོད་ཡུལ་འདིར་དུས་ནམ་ཞིག་གི་སྐབས་སུ་ཐོག་མར་དར་བ་མི་ཤེས་མོད། མ་
ཎི་འཁོར་ལོ་ཞེས་པའི་དངོས་པོ་དེ་ང་ཚོའི་མེས་པོ་ཚོས་ལག་ ཏུ་བཟུང་ནས་
སེམས་འདུན་གང་རུང་གི་ཕྱིར་ཐོག་མར་བསྐོར་བའི་དུས་དེ་ནས་བཟུང་། མ་
ཎི་འཁོར་ལོ་འདི་བཞིན་གངས་རིའི་ཡུལ་འདིར་འཚོ་ཞིང་གཞེས་པའི་མི་རིགས་
འདིའི་རྣམ་ཤེས་སམ་ཚེ་སྲོག་དང་གཞི་གཅིག་ཏུ་འབྲེལ་ནས་བོད་མིའི་བསམ་
པའི་རྒྱགས་ཕྱེ་དང་། ཡིད་ཀྱི་བརྟེན་གཞི་སྟེ་བླ་སྲོག་གི་ཁྲག་རྒྱུན་ནང་སིམ་ནས་
མི་ལོ་སྟོང་ཕྲག་སོང་པར་ཐེ་ཚོམ་ཡེ་ནས་མ་མཆིས།
མ་ཎི་འཁོར་ལོ་འདི་ཁ་བ་རིགས་པའི་ཡུལ་འདིར་ཡལ་དུ་མེད་པའི་རྣམ་
ཤེས་དང་། ནུབ་ཏུ་མེད་པའི་བླ་སྲོག་ཞིག་དང་འདྲ་བར་མི་ལོ་འདི་ལྟར་མང་པོ་
ཞིག་གི་ནང་མི་རིགས་འདིའི་ཆགས་འཇིག་གི་ལོ་རྒྱུས་ཁྲོད་ཆུ་དང་འོ་མ་བཞིན་
དུ་འདྲེས་ནས། མཐོ་སྒང་འདིར་འཚོ་བཞིན་པའི་སྐྱེ་བོ་རྒན་གཞོན་རྣམས་
དང་། འདས་སོང་རྣམ་ཤེས་སུ་གྱུར་བའི་གྲངས་མེད་མེས་པོའི་སེམས་ཁམས་སུ་
ཕུབ་པའི་མཛེས་སྡུག་འཇའ་ཚོན་གྱི་གུར་ཁང་ངམ། དད་སེམས་ཀྱིས་བསྐྲུན་
པའི་ཡིད་འོང་དག་པའི་ཞིང་དེར་བསྐྱོད་པའི་ལམ་དང་། གནས་དེའི་ཡིད་ཀྱི་
ཞིང་སར་སྨིན་པའི་འབྲས་བུའི་རྒྱུ་སྟེ་ས་བོན་དུ་གྱུར་ཡོད།
77



1:|:
མ་ཎི་འཁོར་ལོ་ནི་གནའ་བོའི་མི་རིགས་འདིའི་བསམ་པའི་འཁྱེར་སོ་སྟེ།
ལྷག་བསམ་དད་སེམས་དང་། རྣམ་དཀར་ཡིད་གཞུངས། ལྷད་མེད་བདེན་པ་
སྟེ་མཛེས་སྡུག་དང་འོད་སྣང་ཕྱོགས་སུ་འཐེན་པའི་སེམས་གཏིང་གི་ཉོག་མེད་
དྭངས་གཙང་གི་ཆབ་རྒྱུན་དང༌། དཀར་གཙང་འོ་མའི་ཡིད་ཀྱི་སྨོན་འདུན་
བཟང་བོས་བསྐྲུན་པའི་གཡུ་ཡི་ལམ་དང་གསེར་གྱི་ཟམ་པ་ལྟ་བུར་གྱུར་པས།
སྒང་པ་བོད་ཀྱི་སྐྱེ་བོ་རྒན་གཞོན་ཚང་མས། རྣམ་ཀུན་ལྷག་བསམ་དང་དད་
སེམས་ཆེན་པོས་ཁ་མི་དལ་མ་ཎི་འདོན་ལག་མི་དལ་མ་ཎི་འཁོར་ལོ་བསྐོར་ནས་
དགེ་སྦྱོང་ལ་བརྩོན་པར་བྱེད། །
སངས་རྒྱས་ཆོས་ལུགས་ཀྱིས་ཡོངས་སུ་དུལ་བའི་གནའ་བོའི་མི་རིགས་
འདིའི་ངོས་ནས་བཤད་ན། སྐྱེས་པ་ནི་ཚེ་སྲོག་གསར་པ་ཞིག་གི་མགོ་ཚུགས་པ་
ཞིག་དང་། འཆི་བ་ནི་དེའི་མཇུག་སྒྲིལ་བ་ཞིག་མིན་པར། དེ་ནི་དལ་མེད་ཁོམ་
མེད་ཀྱི་ལམ་བཞུད་མགྲོན་པོ་དང་འདྲ་བའི་ཚེ་སྲོག་དེ། འཚོ་ཞིང་བརྟེན་པའི་
གནས་ཚང་ངམ་ལུས་པོ་རྙིང་པ་དེ་བསྐྱུར་ནས་ཚེ་སྲོག་གང་དེར་འཚོ་ཞིང་བརྟེན་
པའི་གནས་ཚང་གསར་པ་ཞིག་བཙལ་བའི་བརྒྱུད་རིམ་ཙམ་སྟེ། མགོ་རྔ་མེད་
པའི་ཚེ་སྲོག་འདི་ཉིད་ནུབས་པ་མེད་པར་འཁོར་བ་འདིར་ཡང་ཡང་བསྐྱར་ཟློས་
སུ་འཁོར་བར་སེམས་ནས། སྐྱེ་བ་ཕྱི་མར་རང་ལ་དབང་བའི་ཚེ་སྲོག་དེ་འཁོར་
བ་དང་འཁོར་བའི་སྡུག་བསྔལ་ལས་ཡོངས་སུ་བྲལ་ནས། མཐར་ཐུག་བདེན་
པའི་བདེ་བ་ཞིག་ཐོབ་ཆེད་སྡིག་སྒྲིབ་འདག་ཅིང་། དཀར་བོ་དགེ་བའི་ལམ་
སྣེར་འཇུག་པ་ཞིག་གོ།
ལྷག་པར་ན་ཆོས་ལ་ཁའི་ཉི་མ་དང་མདངས་ཉམས་སྟོན་གྱི་མེ་ཏོག་འདྲ་
བའི་རྒན་རྒོན་ཚོས་སྔ་ལངས་ཕྱི་ཉལ་དང་དུས་ཚོད་ལ་དམ་འཛིན་གྱིས། ཁ་
ན
ས་1:



དལ་མེད་ཁ་ཏོན་དང་ལག་འབྲལ་མེད་མ་ཎི་འཁོར་ལོ་བསྐོར་བ་ནི་མི་རིང་བར་
རང་གི་རྣམ་ཤེས་སྦྲང་མ་འདྲ་པོ་འདི་འཇིག་ནས། འཚོ་བཞིན་བརྟེན་པའི་སྒྱུ་
ལུས་གཡར་བོ་དེ་བསྐྱུར་ཏེ། ཚེ་སྲོག་གསར་པ་ཞིག་ལ་སྟ་གོན་ན་མ་བསུ་མ་མ་
བྱེད་གོང་རང་གི་སྔར་བྱས་ལས་ངན་ལ་འགྱོད་སེམས་དྲག་པོ་དང་། ལྷག་
བསམ་དད་པའི་སེམས་ཀྱིས་བཤུགས་སྟེ་མི་དགེ་བའི་ལས་རྣམས་འགོག་ཅིང་
དཀར་པོ་དགེ་བའི་ལས་ལ་གཞོལ་ནས། རང་གི་སེམས་དང་རྣམ་ཤེས་ལ་འཁྲུས་
གསོལ་གཙང་མས་ནམ་ཞིག་ལུས་དང་སེམས་གཉིས་བྲལ་ཏེ། རང་རང་གི་
སེམས་ཁམས་ལས་འཁྲུངས་པའི་ཤི་བར་དོའི་ཁམས་སུ་འཇིགས་རུང་དམྱལ་
ཁམས་ཀྱི་སྒོ་བཀག་ནས་ཚ་དམྱལ་དང་གྲང་དམྱལ་གྱི་སྡུགས་བསྔལ་སྣ་ཚོགས་
མྱོང་མི་དགོས་པར། བདེ་ཞིང་སྐྱིད་ལ་གང་བསམ་ལྷུན་གྱིས་གྲུབ་པའི་དག་ཞིང་
དེར་ཚེ་སྲོག་གི་མྱུ་གུ་གསར་བ་ཞིག་འབུས་ཤིང་འབྲས་བུ་བཟང་བོ་ཞིག་སྨིན་
རྒྱུའི་འདུན་པ་དྲག་ཏུ་བཅངས་པ་ནི་ཅི་ལ་མིན། །
བོད་ཡུལ་འདིའི་སྐྱེ་བོ་མཐོ་དམན་ཀུན་འཚོ་གནས་བྱེད་སའི་གྲུ་ཟུར་གང་
སར་རིགས་དང་ཆེ་ཆུང་ལ་མ་ལྟོས་པར་མ་ཎི་འཁོར་ལོ་མེད་པའི་གནས་ཤིག་ཧ་
ལམ་དཀོན་ཏེ། བོད་མི་རིགས་ཀྱི་འཚོ་བའི་ནང་མ་ཎི་འཁོར་ལོ་ནི་ཟས་ཀྱི་
བཅུད་དང་། ཉལ་བའི་གཉིད་། འགྲོ་བའི་ལམ་དང་། ལྕི་བའི་ས་རྡོ་དང་ཡང་
བའི་ཁ་རླངས་ སོགས་དང་འདྲ་བར་འབྲལ་མེད་ལུས་དང་གྲིབ་མ་བཞིན་དུ་
འགྲོགས་ཤིང་། མཐར་ཐུག་གི་བདེ་བའི་ལམ་ལ་འཇུག་པའི་ཡིད་འོང་འཇའ་
ཚོན་གྱི་ལམ་བུ་ཞིག་ཡིན་པས། ཁོས་བོས་དེ་སྔ་《 མ་ཎིའི་སྟེང་དུ་འཁོར་བའི་
ལས་དབང་》ཞེས་པའི་སྙན་ངག་ཞིག་ཀྱང་བྲིས་ནས་སྤེལ་མྱོང་། །
སྒང་བ་བོད་ཡུལ་འདིར་ཆ་བཞག་ན། མ་ཎི་འཁོར་ལོ་ནི་འདྲེན་བྱེད་



ཡུལ་ལས་ཡལ་དུ་མེད་ལ་སེམས་ཀྱི་ཞིང་ལས་འཇིགས་སུ་མེད་པའི་དངོས་པོ་ཡ་
མཚན་ཅན་ཞིག་སྟེ། དེར་རིགས་དབྱེ་ན་སྲོག་ལྡན་མིས་བསྐོར་བར་བྱེད་པའི་ཆེ་
ཆུང་མི་འདྲ་བའི་མ་ཎི་འཁོར་ལོ་སྣ་ཚོགས་ཡོད་པ་མ་ཟད། གློག་གིས་བསྐོར་
བའི་མ་ཎི་གློག་འཁོར་དང་། རང་བྱུང་ཁམས་ཀྱི་ནུས་པར་བརྟེན་ནས་བསྐོར་
བའི་མ་ཎི་ཆུ་འཁོར། མ་ཎི་རླུང་འཁོར། ད་དུང་ཤོག་བུས་བཟོས་ཤིང་མེ་
ཤུགས་ཀྱིས་བསྐོར་བའི་མ་ཎི་མེ་འཁོར་སོགས་དང་། རྒྱུ་ཆའི་ཆ་ནས་བཤད་ན་
གསེར་དང། དངུལ། བ་སོ་དང་། ཟངས། རག ལི་དང་། ཀོ་བ་སོགས་
ལས་འགྲུབ་པའི་རིགས་དང་ཆེ་ཆུང་མི་མཚུངས་པའི་མ་ཎི་འཁོར་ལོ་སྣ་ཚོགས་
མཆིས་ཏེ། ཆེ་བའི་མཐོ་ཚད་ལ་རྨིད་གཉིས་ཙམ་དང་། ཆུང་བར་སྦར་མོའི་
ནང་ཤོང་ཐུབ་པའི་ཕྲུ་གུའི་རྩེད་ཆས་འདྲ་བའི་མ་ཎི་འཁོར་ལོ་ཡོད་པ་མ་ཟད།
དེང་གི་ཆར་ཡུལ་སྐོར་གྱི་དྲན་བརྟེན་དངོས་པོ་དང་། ཁྱིམ་ནང་བསྒྲིགས་
བཤོམས་ཀྱིས་མཛེས་རྒྱན་དུ་གྱུར་བའི་མ་ཎི་འཁོར་ལོ་འགའ་ནི་དེ་བས་ཀྱང་ཆུང་
ལ་བཟོ་བཀོད་མཚར་བར་སྣང་།
མ་ཎི་འཁོར་ལོ་ནི་སྤྱིའི་ཆར་ཟླུམ་གཟུགས་ཀ་དབྱིབས་སྟེ། འཇིག་རྟེན་
ཟླུམ་པོ་འདིར་ཡང་ཡང་འཁོར་བར་བྱེད་པའི་ཚེ་སྲོག་གི་ཆོས་ཉིད་དང་མཚུངས་
ཤིང་། འཁོར་ལོའི་ཕྱིར་སྤྱིའི་ཆར་འགྲོ་བ་རིགས་དྲུག་སེམས་ཅན་ཐམས་ཅད་
འཁོར་བའི་སྡུག་བསྔལ་ལས་གྲོལ་བའི་ཆོས་ཀྱི་སྙིང་པོ་མ་ཎི་ཡིག་དྲུག་བཀོད་པ་
མ་ཟད། ལ་ལར་ད་དུང་བྱ་དང་རི་དྭགས་དང་། རྩི་ཤིང་མེ་ཏོག་ལ་སོགས་པས་
མཛེས་པར་བྱས་པའི་བཀྲ་ཤིས་དོན་གྱིས་ ཕྱུག་པའི་རི་མོ་དང་། ནང་དུ་
བསྔགས་ཡིག་གི་ཆ་དཔེ་མང་པོ་བཞུགས་སུ་གསོལ་ཞིང་། བར་དུ་འཁོར་མདའ་
ཡོད་པས་བསྐོར་སླ་བ་ཡིན།



ནང་པའི་དད་ལྡན་པ་ཚོས་མ་ཎི་འཁོར་ལོ་བསྐོར་བ་ནི་སངས་རྒྱས་ཀྱི་
བཀའ་ཆོས་ཀློག་འདོན་བྱས་པ་དང་མཚུངས་པར་ངོས་འཛིན་བྱེད་ཅིང་། ཤིན་
ཏུ་ཆེ་བའི་མ་ཎི་འཁོར་ལོའི་ནང་སངས་རྒྱས་ཀྱི་བཀའ་བསྟན་ཤིན་ཏུ་མང་བས།
མི་གཅིག་གིས་བསྐོར་དཀའ་བས་ན་མཐའ་ལ་ཐག་ཐུང་དང་ཨ་ལོང་ལ་སོགས་
པའི་བཟུང་ཐག་ཡོད་པ་དང་། ལ་ལར་ཆེད་དུ་ལྕགས་སྒོར་ཡོད་པས་མི་མང་
པོས་མཉམ་དུ་བསྐྱོར་ཆོག་པ་ཡིན། ཤིན་ཏུ་ཆེ་བའི་མ་ཎི་འཁོར་ལོར་ཆེད་དུ་
བཟོས་པའི་ཁང་པར་མ་ཎི་འཁོར་ལོ་ལས་གཞན་གྱི་སྐུ་འདྲ་དང་རྟེན་སོགས་
བཞུགས་མེད་ན་དེར་མ་ཎི་ཁང་དང་། མ་ཎི་འཁོར་ལོ་ཙམ་མ་ཟད་གཞན་གྱི་
རྟེན་དང་བརྟེན་པར་བཅས་པ་བཞུགས་སུ་གསོལ་ན་དེར་མ་ཎི་ལྷ་ཁང་ཞེས་
བརྗོད་ཅིང་། དེ་ནི་དད་ལྡན་པ་ཚོ་རྒྱུན་པར་རྐང་དྲུག་མེ་ཏོག་གི་བཅུད་ལ་
འཁོར་བ་ལྟ་བུའི་གནས་གལ་ཆེན་ཞིག་ཡིན། ། ་་།
བོད་ཡུལ་གྱི་ཡུལ་གྲུ་ཁག་གི་དགོན་སྡེའི་ནང་དང་དགོན་སྡེའི་བསྐོར་ལམ་
སོགས་སུ། གྲལ་བསྟར་རིམ་པར་བསྒྲིགས་པའི་མ་ཎིའི་འཁོར་སྒྲོམ་ནང་ཆེ་ཆུང་
དང་རྒྱུ་ཆ་མི་འདྲ་བའི་མ་ཎི་འཁོར་ལོ་གྲངས་ལས་འདས་པས། དད་ལྡན་ཚོས་
རྒྱུན་དུ་ཆོས་མཇལ་བྱེད་ཞོར་དུ་མ་ཎི་འཁོར་ལོ་དེ་དག་དད་པ་དང་གོམས་
གཤིས་རང་བཞིན་གྱིས་བསྐོར་བ་ཕུད། དད་ལྡན་པ་མང་པོས་ད་དུང་དུས་དང་
ཁོམ་པ་བཙལ་དེ་ཆེད་དུ་མ་ཎི་འཁོར་ལོ་བསྐོར་བར་འགྲོ་བས། ཡམ་ཡོམ་གྱི་
རྣམ་པ་དང་ར་ཙིར་གྱིས་སྒྲ་དང་བཅས་བར་མེད་དུ་འཁོར་བའི་དཀར་པོ་
དང་། དམར་པོ། སེར་པོ་དང་། ཁྲ་བོ་ལ་སོགས་མཚོན་མདོག་སྣ་ཚོགས་ཀྱི་མ་
ཎིའི་འཁོར་ལོས་བོད་ཡུལ་འདིར་ཚེ་སྲོག་དང་གསོན་ཤུགས་གཞན་ཞིག་བསྣན་
པས། བོད་མི་རིགས་ཀྱི་རིག་གནས་དང་བསམ་པའི་ཞིང་ཁམས་ལ་ཆ་རྒྱུས་མེད་



པའི་ཕྱི་ནང་གི་སྐུ་མགྲོན་དང་ཡུལ་སྐོར་བ་ཚོའི་སེམས་ནང་ལྐོག་འགྱུར་རམ་ཡ་
མཚན། ཐ་ན་དཔོག་པར་དཀའ་བའི་སྣང་བ་ཞིག་སྦྱིན་པ་དང་། བོད་མི་
རིགས་འདི་དང་ལྷག་པར་དུ་ནང་ཆོས་དང་མི་རིགས་ཀྱི་རྣམ་ཤེས་གཉིས་ཆུ་དང་
འོ་མ་བཞིན་འདྲེས་པའི་བོད་མིའི་བསམ་པའི་ཞིང་ཁམས་དང་། རིག་གནས་
འཚོ་བར་ཤེས་རྟོགས་ངེས་ཅན་ཡོད་པའི་མི་ཚོས་བོད་མིའི་སྙིང་རྗེའི་བསམ་པ་
དང་། བརྟན་ལ་གཡོ་བ་མེད་པའི་དད་སེམས་གཙང་མར་ཧ་ལས་ཤིང་དོད་
སེམས་ཀྱི་རླབས་རྒྱུན་ཡང་ལང་ལོང་དུ་གཡོ་བར་བྱེད།
བོད་ཡུལ་སྤྱི་ལ་ཀླུང་དང་། ཐོང་གཤོང་། རི་ཆུ་སོགས་གནས་གང་སར་
བརྐོས་པའི་མ་ཎི་ཡིག་དྲུག་བཞིན། ས་ཕྱོགས་གང་སར་རིགས་དང་། ཆེ་ཆུང་།
མཚོན་མདོག་སོགས་མི་མཚུངས་པའི་མ་ཎི་འཁོར་ལོ་ཤིན་ཏུ་མང་མོད། ཆེས་
སྟབས་བདེ་བ་ནི་མ་ཎི་ལག་བསྐོར་ཡིན་ཞིང་། མ་ཎི་ལག་བསྐོར་ནི་ཆེ་ཆུང་
འཚམ་ཞིང་འཁྱེར་བདེ་ལ་བསྐོར་སླ་བས། ཕྱི་ནང་གང་ས་དང་། ལམ་ལ་འགྲོ་
ཞོར་དང་། ཉི་མ་ལྡེ་ཞོར། ཁ་བརྡ་བྱེད་ཞོར། བརྙན་འཕྲིན་སོགས་ལྟད་མོ་
བལྟ་ཞོར་སོགས་ཁོམ་པ་ཡོད་ཚད་ལ་བསྐོར་ཚོག མ་ཎི་ལག་འཁོར་གྱི་བསྐོར་ལོ་
དང་ལག་འཇུ་སྟེ་ཡུ་བའི་བར་ལ་སྨྱུག་མ་ཐུང་ཐུང་རེ་ཡོད་པ་དེའི་སྣེ་མོ་གཅིག་
འཁོར་ལོ་དང་གཞི་གཅིག་ཏུ་འབྲེལ་པའི་ཆོས་འཁོར་གཤམ་གྱི་སྦུ་གུའི་ནང་
བརྟན་པོར་བཅུག་ཅིང་། སྣེ་མོ་གཞན་དེའི་འཐའ་ལ་རྣ་གཏོད་དེ་ལག་འཇུའི་
སྟེང་དུ་སྦྱར་ནས་ཡོད་པའི་དུང་དཀར་ལེབ་མོའི་དབྱིངས་སུ་བཞག དབུས་སུ་
བཙུགས་པའི་ལྕགས་མདའ་ཕྲ་མོ་དེས་འཁོར་ལོའི་རྩེ་ཏོག་ནས་ལག་འཛུའི་སྤུ་
བའི་བར་གཞི་གཅིག་ཏུ་འབྲེལ་ནས་བསྐོར་བས། མ་ཎི་འཁོར་ལོ་བསྐོར་བ་
བཞིན་དུ་སྨྱུག་མའི་རྣོས་དུང་དཀར་རིམ་གྱིས་ཟད་དེ་ཉག་ཐོན་མཐོར། སྨུག་
82



མའི་ཚངས་ཐིག་གི་ཆེ་ཆུང་དང་མཚུངས་པའི་དུང་ཆུང་ཆུང་རེ་ཐོན་འགྲོ། ཤོད་
རྒྱུན་དུ་མ་ཎི་འཁོར་ལོ་དེ་གྲངས་འབུམ་གཅིག་བསྐོར་མཚམས་སུ་ཐོན་པའི་དུང་
ཆུང་ཆུང་དེར་དུང་ཕྱུག་ཅེས་བརྗོད། །
དད་ལྡན་པ་ཚོས་དུང་ཕྲུག་གིས་བགེགས་དང་བར་ཆད་སེལ་ཞིང་བྱ་བ་
ལམ་འགྲོ་ཡོང་བའི་ངོས་འཛིན་བྱེད་ཅིང་། དུང་ཕྲུག་ལ་བརྩི་མཐོང་ཆེན་པོས་
སྲད་བུར་བརྒྱུས་ཏེ་སྐེ་ལ་བཏགས་པ་དང་། རྒན་རྒོན་ཚོས་ཀྱང་རང་རང་གིས་
མ་ཎི་ལག་བསྐོར་བསྐོར་ནས་ཐོན་པའི་དུང་ཕྲུག་རེ་རེ་བཞིན་དར་སྐུད་ལ་བརྒྱུས་
ནས་སྐེ་ལ་བཏགས་ཏེ། གཡུལ་ལས་རྒྱལ་བའི་དཔའ་བོ་ཚོའི་རྒྱལ་ཁའི་དན་
རྟགས་ལྟར་ངོམ་ཞིང་། ཁོ་ཚོའི་བསམ་པར་དེ་ནི་རང་ཉིད་ཀྱིས་འཇིག་རྟེན་
འདི་ཡི་སྟེང་དུ་བསགས་པའི་དཀར་པོ་དགེ་སྦྱོང་གི་འབྲས་བུ་དང་། འཇིག་
རྟེན་འདི་ལས་བྲལ་ཏེ་འཇིགས་སུ་རུང་ཞིང་སྨག་མུན་གྱིས་བཏུམས་པའི་བར་དོ་
འགྲིམ་སྐབས་འཇིགས་སྣང་ཞི་བའི་སྐྱབས་བརྟེན་དང་། མུན་པ་གསལ་བའི་
སྒྲོན་མེ། བཀྲེས་ལྟོགས་འགོག་པའི་ལམ་རྒྱུགས། ངན་འགྲོ་བཀག་ནས་བདེ་
འགྲོའི་ལམ་གྱི་གཙང་པོ་བགྲོད་པའི་ཟམ་པ་ལྟ་བུར་སེམས་ནས། མ་ཎི་འཁོར་
ལོ་བསྐོར་བའི་གྲངས་ཏེ་དུང་ཕྲུག་ཇི་ཙམ་མང་ན་དེ་ཙམ་གྱིས་འཆི་རྒྱུར་མི་སྐྲག་
མ་ཟད། མ་ཎི་འཁོར་ལོའི་བསྐོར་གྲངས་ཇི་ཙམ་མང་ན་སེམས་ཁམས་དེ་ཙམ་
གྱིས་བདེ་ཞིང་ཡིད་སེམས་ལྷིང་འཇགས་སུ་འགྱུར་འགྲོ།
་ མི་མང་བོས་རང་གི་མ་ཎི་ལག་བསྐོར་ལ་དང་དོད་ཆེན་པོས་རང་རང་གི་
དཔལ་འབྱོར་ལ་གཞིགས་ཏེ་རྩ་ཚེའི་གཡུ་བྱུར་དང་། སྤོས་ཤེལ་སོགས་ཀྱིས་
བརྒྱན་པ་དང་། ལ་ལས་མ་ཎི་འཁོར་ལོའི་ཡུ་བ་ཡང་ཤིང་ཙན་དན་གྱིས་བྱེད་
ཅིང་། དེའི་སྟེང་དུ་དངུལ་དང་ཟངས་སམ་རིག་ལ་སོགས་ཀྱིས་ཤན་པ་མ་ཟད།
་
43



བརྐོས་བཀྲོལ་སྤྱི་རི་མོས་བརྒྱན་ཅིང་། མ་ཎི་བསྐོར་ལོང་མེད་དུས་མ་ཎི་འཁོར་
ལོ་གནས་མཐོ་ས་དང་ས་གཙང་སར་བཞག་ནས་འགོམ་རྫུས་མི་ཤོར་བ་བྱེད།
མི་མང་པོས་ཆེད་དུ་མ་ཎི་འཁོར་ལོར་འཁོར་སྟེགས་བཟོས་ཏེ་བཀྲིས་རྟེན་འབྲེལ་
མཚོན་པའི་རི་མོ་བརྐོས་བཀྲོལ་དང་། ཡང་ན་འཇམ་གཟུགས་རི་མོ་བྲིས་ནས་
རང་སོ་སོའི་མ་ཎི་ལག་བསྐོར་འཇོག་པར་བྱེད།
མ་ཎི་འཁོར་ལོ་ནི་དད་ལྡན་ཚོའི་ངོས་ནས་བརྗོན་ན་ཆོས་ལུགས་ཀྱི་
དངོས་པོ་གཞན་དང་མཚུངས་པར། དད་འདུན་གྱིས་སྐུལ་ཅིང་ཡིད་ཀྱིས་སྨོན་
ནས་ཚེ་སྲོག་བསར་པར་བཅངས་པའི་སྨོན་འདུན་བཟང་པོ་ཞིག་ཡིན་པས།
རང་རང་གི་ལང་ཚོ་དང་ཚེ་སྲོག་མ་ཎི་འཁོར་ལོའི་འཁོར་རྒྱུན་དང་བསྟུན་ནས་
མ་ཎིའི་སྟེང་གི་དུང་དཀར་བཞིན་ཟད་འགྲོ་ཡང་། ཁ་ཏོན་དང་མ་ཎི་འཁོར་
ལོའི་སྒྲ་དབྱངས་གཉིས་གཞི་གཅིག་ཏུ་བསྡེབས་ནས་ལས་སྒྲིབ་ཐམས་ཅད་དག་
སྟེ་མཐོ་རིས་པ་དེ་བའི་གནས་དེ་དང་ཇེ་ཉེར་འགྲོ་བར་སེམས་པས། མ་ཎི་
འཁོར་ལོ་བསྐོར་བ་ནི་མི་སེམས་ལ་ཁྲུས་གསོལ་གྱིས་ནང་སེམས་ཀྱི་འཇིག་རྟེན་
ལས་འཁྲུངས་པའི་དག་པའི་ཞིང་དེར་བསྐྱོད་པའི་ལམ་ཡིག་གམ། ངོ་མཚར་
བདེ་བ་ཅན་གྱི་མཚར་སྡུག་གི་གཡབ་མོ་ཞིག་སྟེ། ཚེ་སྲོག་གསར་པའི་འབོད་པ་
དང་བསུ་མ་ནི་ཅི་ལ་མིན།
མཚམས་འདིར་ངས་ཉིན་མཚན་ལྟོས་མེད་དུ་ཞལ་མུག་མུག་དང་ཕྱག་
ལྡེམ་ལྡེམ་དུ་འདོན་པ་འདོན་བཞིན། མ་ཎི་འཁོར་ལོ་བསྐོར་བར་བྲེལ་བའི་
འདས་གྲོངས་སུ་སོང་བའི་བདག་གི་སྤོ་བོ་ལགས་དང་རྨོ་བོ་ལགས་དེ་བཞིན།
ཉིན་ལྟར་ཕྱག་ཏུ་མ་ཎི་ལག་བསྐོར་ཐོགས་ནས་མཉམ་མཉམ་རུབ་རུབ་ངང་
དགོན་སྡེའི་བསྐོར་ལམ་དུ་འགྲོ་བའི་སྒྱུག་པོ་སྒྱུག་མོ་དང་བཅས་པའི་མེས་པོ་
84



དང་། དྭངས་གཙང་བདུད་རྩིའི་ཆབ་རྒྱུན་དང་གཡོ་མེད་རྡོ་རྗེའི་བྲག་བཞིན་
བརྟན་པོའི་དད་སེམས་ཀྱིས། སྣ་ཚོགས་མ་ཎི་འཁོར་ལོ་བསྐོར་ནས་ཕྱི་མའི་རྒྱབ་
རྟེན་འཚོལ་བཞིན་པའི་བོད་མི་དག་དྲན་བྱུང་ལ། ཐག་ཐག་དང་ཙིར་ཙིར་གྱིས་
སྒྲས་མི་ཡུལ་འདིར་ཚེ་སྲོག་དང་རྣམ་ཤེས་གསར་པ་བསྩལ་བའི་ཕ་ཡུལ་གྱི་མ་ཎི་
འཁོར་ལོ་དག་ཀྱང་ལྷང་ངེར་དྲན་བྱུང་། །
:
་
་ ་ ་་་་
་་ :
་་་་་་་་་་་་་་



ཚོར་རྟོགས་ཀོ་ཤུན་མ།
ཚོར་སྣང་ནི་མངར་སྐྱུར་འདྲེས་མའི་སེམས་ཀྱི་འཆར་སྒོ་སྟེ། དབྱར་དུས་
ཀྱི་དྲོད་སྣང་དང་། དགུན་དུས་ཀྱི་གྲང་ངར། སྟོན་དུས་འབྲས་བུའི་མགོ་ལྕོག་
དེ་དང་། དཔྱིད་དུས་མེ་ཏོག་གི་འཛུམ་མདངས་དང་ཕྱེ་ལེབ་བུང་བའི་གར་
སྟབས་དང་སྙན་དབྱངས་དེ་རེད། ཚོར་སྣང་ནི་གྱ་གྱུར་མི་ཚེའི་འགྲོ་ལམ་སྟེང་
གི་མངར་སྐྱུར་བག་སོགས་རོ་ལྔའི་བག་ཆགས་དེ་རེད་ལ། དགའ་སྐྱོ་ཆགས་སྡང་
སོགས་བརྩེ་དུང་གི་ས་བོན་ལས་འཁྲུངས་པའི་སེམས་ཀྱི་བདེ་བ་དང་མནར་
གཅོད་དེའང་རེད། ཚོར་སྣང་ནི་ནམ་དུས་ལས་ལྡོག་པའི་དྲོད་སྣང་དང་གྲོང་
ངར་དེ་རེད་ལ། ཚོར་སྣང་ནི་དུས་དང་བར་ཐོངས་ལས་བརྒལ་བའི་སེམས་ཀྱི་
འཆར་སྒོ་དེ་རེད། །
ཚོར་སྣང་ནི་མི་ཚེའི་འཕྲང་ལམ་སྟེང་གི་སྔར་སོང་དྲན་འཆར་དེ་རེད་ལ།
ཚོར་སྣང་ནི་འཚོ་བའི་སྤང་ཁུག་ཏུ་བཞད་པའི་ལང་ཚོའི་མེ་ཏོག་རེད། ཚོར་
སྣང་ནི་ཐག་རིང་འབྱུང་འགྱུར་ལ་འཐེན་པའི་སེམས་ཀྱི་འདུན་པ་དང་བཀོད་པ་
དེ་རེད་ལག དག་པའི་ཞིང་ཁམས་ལ་ཕྱོགས་པའི་སེམས་ཀྱི་སྨོན་པ་སྟེ། དུས་
གསུམ་མི་ཚེའི་སེམས་ངོས་སུ་བརྐོས་པའི་དགའ་སྐྱོ་འདྲེས་མའི་སྣ་ཚོགས་རི་མོ་དེ་
རེད།
86



རྔོན་པ་དང་འབྲོང་ཕྲུག
མེ་ལྟར་འཁྱོམས་པའི་མཚན་མོ་དེར། ཁྱོད་ཀྱི་ལག་པ་ཁྲག་རལ་འཛར་
འཛར་དེས། རྔོན་མདའ་རིང་པོ་ཞིག་ཐོགས་ཤིང་། གདོན་འདྲེ་འདྲ་བའི་ཁྱོད་
ཀྱི་ལུས་གཟུགས་དེའི་རྗེས་ལ། རྔོན་ཁྱི་གཏུམ་པོ་ཞིག་ཁྲིད་དེ་ངའི་ཡུལ་གཙང་
ས་གཙང་གི་གནས་འདིར་སླེབས་བྱུང་། ཁྱེད་རང་སླེབས་པའི་ཉིན་དེ་ནས་རྩྭ་
ཐང་གི་དབེན་པ་འཇའ་ལྟར་ཡལ་སོང་། རྩྭ་ཐང་གི་ཁ་དོག་དགུན་ལྟར་འགྱུར་
སོང་། ཁྱོད་ཀྱི་གདུག་རྩུབ་གཡོ་སྒྱུའི་རྔོན་མདའ་གྲགས་ཐེངས་རེར། ངའི་ཕ་
མའི་རིན་ཆེན་ཚེ་སྲོག་ཕྲོག་ཅིང་། ཁྱོད་ཀྱི་གཞན་སྲོག་ལ་འཚེ་ཞིང་གཞན་ཁྲག་
ལ་རྔམ་པའི་དུག་ཅན་རྔོན་ཁྱི་དེས་ཟུག་ཐེངས་རེར། ངའི་མིང་སྲིང་ཚོའི་སྲོག་
རེ་ཤོར་སོང་།
འཇིགས་སྐྲག་གི་ནམ་ཟླ་དེ་བརྒྱུད་རྗེས། ད་གཟོད་ང་རང་ཕ་མ་དང་
མིང་སྲིང་མེད་པའི་དྭ་ཕྲུག་སྟེ། ཤ་གཤེད་ཤོར་ཞིང་ཁུལ་རྩིད་ཉམས་པའི་ཉམ་
ཐག་འབྲོང་ཕྲུག་ཞིག་ལ་གྱུར། ཁྱོད་ཀྱི་བསམ་པ་དུག་ལྟར་གནག་ལ་ཧམ་སེམས་
རི་རབ་ལྟར་ཆེ་བས། རྩྭ་བཟང་ས་དང་ཆུ་མོད་ས་ཐམས་ཅད་ཁྱོད་ཀྱིས་བདག་
ཏུ་བཟུང་བས། ང་རང་ཐ་མ་དང་མིང་སྲིང་མེད་པའི་དྭ་ཕྲུག་ཞིག་དང་། བུ་
རབས་མེད་པའི་རབས་ཆད་ཞིག་ལ་བཏང་
། ད་ལྟ་རྩྭ་ཁ་ཞན་པའི་གཡའ་ལུང་
འདི་ན། ཆུ་མོ་མེད་པའི་བྱེ་ཐང་འདི་ན། ཉི་མ་དང་དྲོད་འཁོལ་ཞན་པའི་རྫ་



པའི་བ
མདངས་སུ་ས*
སྲིབས་འདི་ན་ང་རང་སྐྱོ་ཤས་དང་དཀའ་སྡུག་ཆེན་པོས་འཚོ་བཞིན་ཡོད།
འཇིགས་པ་དང་སྡུག་བསྔལ་གྱིས་གཙེས་པའི་ང་རང། བཀྲེས་སྐོམ་དང་
གྲང་ངར་གྱིས་མནར་བའི་ང་རང། གསོན་ཤུགས་ཉམས་ཤིང་མཛེས་ཉམས་
ཡལ་བའི་རྩྭ་ཐང་འདི་ན་ལུས་གཟུགས་ཇི་ལྟར་ཞན་ཡང་། ངས་སྔར་སོང་གི་
འབྱོར་ཕྱུག་དང་ གཟི་བརྗིད་ བསམས་ ཤིང་། ངས་འབྱུང་འགྱུར་གྱི་ཕུགས་
བསམ་ལ་སྙེག་སྟེ། ངས་དྲིན་ཅན་མེས་པོའི་རླབས་ཆེན་གྱི་མཛད་འཕྲིན་སྣ་
ཚོགས་ལ་བཅངས་པའི་དད་འདུན་གྱི་རོ་བཅུད་ལྡད་ཀྱིན རོང་མདངས་སྔ་ས་
ནས་ཉམས་པའི་རྩྭ་ཐང་འདི་ན། སེམས་ནད་རི་རབ་ལྟར་ལྕི་ཡང་། དད་ཞེན་
རྒྱ་མཚོ་ཙམ་ཞིག་སྒོམ་ནས་འཚོ་བཞིན་ཡོད།
དྲོད་འཁོལ་དང་མ་དོག་ཡལ་ཡལ་གྱིན་པའི་རྩྭ་ཐང་འདི་ན། ངས་རྒྱུང་
རིང་ནས་རྒྱང་རིང་ལ་ཡལ་བའི་སྔར་སོང་གཟི་བྱིན་དྲན་ཏེ། ཚེ་སྲོག་གི་ཁ་དོག་
འགྱུར་བཞིན་པའི་རྩྭ་ཐང་འདིའི་དགུན་མཐའི་གྲང་ངར་བསམས་ཏེ། ཆག་
ཟིན་པའི་རྭ་རྩེ་བརྡར་གྱིན། རྨ་ཁས་ཁེངས་པའི་སེམས་པ་གསོ་བཞིན། ཡོད་
པ་ཐམས་ཅད་བོར་དོགས་དང་། བོར་བ་ཐམས་ཅད་སླར་གསོའི་ཆེད། མ་
གཞི་ངའི་གོམ་འགྲོས་ཇི་ལྟར་ཆུང་ཡང་། ལ་རྒྱའི་རྔ་མ་དགུང་ལ་གཡུག་བཞིན་
རེ་སྨོན་གྱི་གོམ་སྟབས་མདུན་དུ་སྤོས། མ་གཞི་ངའི་སྐད་གདངས་ཇི་ལྟར་གཉོམ་
ཡང་བརྩོན་ལེན་གྱི་འབོད་པ་ཆད་མེད་དབྱངས་སུ་གྱེར། མ་གཞི་ང་རང་གི་
འཁོས་ཀ་ཇི་ལྟར་ཞན་ཡང་ངས་མ་འོངས་འོད་ཟེར་གྱི་ཕྱོགས་སུ་བར་མེད་མདུན་
དུ་སྙེག་བཞིན། མདུན་དུ་མྱུལ་བའི་གོམ་འགྲོས་ཕྲན་རེག་ཙམ་ཡང་། བླ་ན་
འཕགས་པའི་རླབས་ཆེན་གྱི་རྒྱལ་ཁ་ཞིག་ཏུ་བསམས་བཞིན་ཡོད།
མེ་ལྟར་འཁྱོམས་པའི་མཚན་མོ་དེར། ཁྱོད་ཀྱི་ལག་པ་ཁྲག་རལ་འཛར་
88



འཛར་དེས། རྔོན་མདའ་རིང་པོ་ཞིག་ཐོགས་ཤིང་། གདོན་འདྲེ་འདྲ་བའི་ཁྱོད་
ཀྱི་ལུས་གཟུགས་དེའི་རྗེས་ལ། ཡ་ང་དང་སྙིང་རྗེ་བྲལ་བའི་རྔོན་ཁྱི་གཏུམ་པོ་
ཞིག་ཁྲིད་དེ་སླེབས་བྱུང་། ཁྱེད་རང་སླེབས་པའི་ཉིན་དེ་ནས་རྩྭ་ཐང་དེ་ཡི་ངོ་
རིས་རིམ་གྱིས་འགྱུར། ཁྱེད་རང་སླེབས་པའི་ཉིན་དེ་ནས་སྔོན་གཡུ་ལྟར་མཛེས་
པའི་རྩྭ་ཐང་གི་མཛེས་སྡུག་དང་ཁ་དོག་རིམ་གྱིས་ཡལ། ཁྱོད་ཀྱི་གདུག་རྩུབ་
གཡོ་སྒྱུའི་ལྐོག་མདའ་འཕེན་ཐེངས་རེ་རེར། རྩྭ་ཐང་འདིའི་ཚེ་སྲོག་དང་ལས་
དབང་གི་ཁ་དོག་འགྱུར་འགོ་ཚུགས་ཤིང་། དམར་དྲི་བྲོ་བའི་སྐྱོ་གར་ཞིག་གི་
འགོ་ཡང་བརྩམས།
མ་གཞི་ངའི་ཚེ་སྲོག་སྟོན་མཇུག་གི་མེ་ཏོག་ལ་འཁོར་བའི་སྦྲང་མ་ཞིག་
དང་འདྲ་ཡང་། ངས་རྡོ་རྗེ་ལྟ་བུའི་དད་སེམས་ཤིག་དང་། འཇའ་ཚོན་ལྟ་བུའི་
རེ་སྨོན་ཞིག་བཅངས་ཏེ། མ་འོངས་འབྱུང་འགྱུར་ཕྱོགས་སུ་གོམ་སྟབས་རེ་རེས་
དམ
ན
f. t
..
，
t
:
89



ལོ་ཆང་མངར་མོ།
མདང་ནུབ་ཀྱི་ལོ་ཆང་མངར་མོ་དེ་སྦྲང་རྩི་ལྟར་ཞིམ་པས། ངས་ཞབས་
དག་གྲངས་མེད་ཞིག་རྒྱག་དགོས་བྱུང་། དེ་ལྟར་མི་ལོ་མང་པོ་ཞིག དབྱར་
དགུན་སྟོན་དཔྱིད། ཉི་མཚན་དབྱེར་མེད། ང་རང་མ་ཎི་དང་སྐྱབས་འགྲོ་
འདོན་པར་མགོ་འཁོར་བས། ད་གཟོད་ང་རང་མགོ་བོ་ན་ཞིང་ལུས་ངལ།
མིག་པ་ན་ལ་ཁ་ཡང་སྐོམ་པས་ལོ་ཆང་མངར་མོས་ང་ལ་སྟེར་བའི་སྐད་ཅིག་གི་
བདེ་སྣང་དེས། ངས་མེས་པོའི་བཀའ་དྲིན་གཏིང་དུ་བརྗེད། ངའི་བསམ་ཤེས་
ཀྱི་རིག་པ་གཉིད་ལྟར་འཐིབས། ངའི་རྒྱང་བཞུད་ཀྱི་གོམ་ཁའང་རིམ་བཞིན་
འཆོར་ཏེ། འགྲན་བརྩོད་ཀྱི་རྩོལ་ཤུགས་ཀྱང་ག་ལེར་ཉམས་ཤིང་། བདེན་
བརྩོད་ཀྱི་སྤོབས་པ་འཇའ་ལྟར་ཡལ།
བཟི་དྲག་པའི་ངས། ཤར་ལྷོ་ནུབ་བྱང་དབྱེ་མི་ཤེས་ལ། ཁྱི་དང་བེའུ་ངོ་
མི་ཆོད། ལུག་དང་སྤྱང་ཀི་ངོ་མི་ཟིན་ལ། ཁེ་གྱོང་གི་གོང་ཐང་འཇལ་མི་ཤེས།
བཟི་དྲག་པའི་ང་རང་གཉིད་སྐྱིད་པས། མཚན་མོ་དེའི་རྨི་ལམ་ནང་།
ང་རང་ གངས་རི་མཐོན་པོའི་གཤམ་ གྱི། སྤང་ལྗོངས་སྔོན་པོའི་ ཐོངས་སུ།
མཁའ་དབྱིངས་སྔོན་མོའི་ཐོངས་ནས་མཛེས་སྡུག་རྨུ་ཐག་ལ་ཞོལ་བའི་མེས་པོ་
ཞིག་གིས། རིན་ཆེན་གསེར་དངུལ་གཡུ་བྱུར་གྱིས་རྒྱུན་ལ། མདའ་གྲི་མདུང་
གསུམ་བཅངས་ཤིང་། རིན་ཆེན་སྣ་ལྔས་གྲུབ་པའི་གྱི་ལིང་ཞིག་གི་སྟེང་དུ།
90



：
：： ，
:
གངས་སེང་ལྟ་བུའི་གཡུ་རལ་སིག་ནས། གེ་སར་དཔའ་བོའི་ཚུལ་བཞིན་རྩལ་
རིགས་སྣ་དགུ་ངོམས་པའི་ལྟད་མོར་གཡེང་ནས་འདུག
བཟི་དྲག་པའི་ང་རང་། ཤ་དར་རུས་དར་གྱི་ང་རང་། སྐྱིད་པོའི་གཉིད་
ལས་སད་དུས། ལོ་རྒན་བརྒྱད་བཅུའི་ཤ་ཁུམས་རུས་ཁུམས་ཤིག་ལ་གྱུར་ཟིན་
ཅིང་། ཞིམ་ པའི་ ལོ་ ཆང་མངར་མོའི་ཆང་ནད་ ཀྱིས་མནར་བའི་ང་རང་།
སེམས་ལ་བསམས་པ་སྦྲང་རྩི་ལྟ་བུའི་ལོ་ཆང་མངར་མོ་ཁོ་ན་ལས། འཇིག་རྟེན་
གནམ་འོག་གི་འཕོ་འགྱུར་ཐད། བསམ་འདོད་ཤེས་འདོད་མེད་ལ། ལྟ་འདོད་
ཉན་འདོད་ཀྱང་མ་མཆིས།
ལོ་ཆང་མངར་མོས་གཟིར་བའི་ང་རང་། བདེ་བའི་གཉིད་ལ་གཡེང་
པའི་ང་རང་། རྒྱང་རིང་ནས་རྒྱང་རིང་ལ་ཡལ་བའི་འཇའ་ཚོན་ལྟ་བུའི་མཛེས་
སྡུག་དེར་གཡེང་ཞིང་། རྣམ་གཡེང་དང་ལེ་ལོའི་དབང་དུ་སོང་བའི་སྐྱིད་པ་
འདར་གྱིན། སུ་ཞིག་ལ་སྐྱབས་གནས་བཅོལ་བཞིན། སུ་ཞིག་གིས་ལྷ་ཡུལ་དུ་
འདྲེན་རྒྱུའི་རྨི་ལམ་དེ་མཛེས་པོ་དེར་ཐིམ། །
མདང་ནུབ་ཀྱི་ལོ་ཆང་མངར་མོ་དེ་སྦྲང་རྩི་ལྟར་ཞིམ་པས། ངས་ཞབས་
དགུ་གྲངས་མེད་ཞིག་རྒྱག་དགོས་བྱུང་། ལོ་ཆང་མངར་མོའི་གླུ་བྲིད་ཀྱིས་གཟིར་
དྲག་པས། ངའི་ལང་ཚོ་དང་ངའི་ཤེས་པ། ངའི་རིག་པ་དང་ངའི་ཕུགས་
བསམ། ད་དུང་ངའི་ཕ་གཞིས་དང་ངའི་གོས་རྒྱན། ཚང་མ་ལོ་ཆང་མངར་
མོས་བློ་འབྲིད་བྱས་ཟིན་པས། ན་སོ་རྒས་པའི་ང་རང་། ཤེས་པ་ཉམ་པའི་ང་
རང། ད་དུང་ཅི་ཞིག་བསམ་ཕོད་ལ། ཅི་ཞིག་ཤོད་ཕོད།
L



ryཔལསrསgyཙcts/ar
::<a
4
ནས,
སྒེའུ་ཁུང་ཆུང་ཆུང་ནས་མཐོང་བའི་འཕོ་འགྱུར་ཆེན་པོ།
དེ་ཉིན་ང་ཕ་ཡུལ་དུ་ཕྱོགས་པའི་འགྲུལ་སྐྱེལ་རླངས་འཁོར་དུ་ཡོད།
རླངས་འཁོར་ནི་ཧ་ཅང་ཆེ་ལ་མཐོ་བ་དང་། ནང་ངོས་ཡངས་ཤིང་རྒྱ་ཆེ་ལ་རྒྱབ་
བསྙེས་ཅན་གྱི་རྐུབ་སྟེགས་དག་འབོལ་ལ་བདེ་བའི་ཐོག རླངས་འཁོར་གྱི་
ཕྱོགས་བཞི་མཚམས་བརྒྱད་ནི་ཧ་ཅང་ཆེ་བའི་ཤེལ་སྒྲོམ་ལས་གྲུབ་ཅིང་། མདུན་
གྱི་ཤེལ་ཁྲའི་ཐོད་ན་སྒྲིག་སྦྱོར་བྱས་པའི་བརྙན་འཕྲིན་དེ་ལས་མཛེས་སྡུག་ཉམས་
དགའི་བོད་ཀྱི་རི་ཀླུང་དང་། ཆུ་ཕྲན་ནགས་ཚལ། དགོན་སྡེ་དང་ཡིད་འོང་
གནས་ལྗོངས། ཡངས་ཤིང་མུ་མཐའ་བྲལ་བའི་རྩྭ་ཐང་སྤང་ཤོངས། བག་
ཕེབས་སུ་རྒྱུ་བའི་སྣ་ཚོགས་རི་དྭགས། མཛེས་སྡུག་ཀླུ་ཡི་ཕོ་བྲང་ལ་འགྲན་ནུས་
པའི་གཞིས་ཁྱིམ་སྡོད་ཁང་དང་། མིག་གི་ངོམ་མེད་ལོངས་སྤྱོད་དུ་གྱུར་བའི་
རང་མི་རིགས་ཀྱི་དམིགས་བསལ་གོམས་སྲོལ་དང་སྣ་ཚོགས་གོས་རྒྱན་ལ་སོགས་
འཇིག་རྟེན་གྱི་རྨད་བྱུང་ངོ་མཚར་ལྟད་མོ་གང་དང་ཅི་ཡང་འགྲུལ་པའི་མིག་ལམ་
དུ་བཤམས་པ་མ་ཟད། བོད་མི་རིགས་རང་གི་ཁྱད་ཆོས་མངོན་པར་འཕགས་
པའི་ནང་མ་སྟོད་གཞས་དང་། དར་བཟོ་ཆེ་བའི་བོད་ཀྱི་གླུ་གར་དེ་རྣམས་རྣ་
བའི་བཅུད་དང་མིག་གི་བསོད་དུ་སྨིན་ནས་ལུས་བདེ་སེམས་སྐྱིད་ཀྱི་སྣང་བ་ཅི་
ཡང་སྟེར།
རླངས་འཁོར་བདེ་ཞིང་ཁོད་སྙོམས་པའི་སྣུམ་ནག་ གཞུང་ལམ་ ཐོག་



ལྷིངས་ལ་མྱུར་བ་བྱ་འཕུར་བ་ལྟར་རྒྱུགས་འགྲོ་བས། སེམས་ནང་རང་ཉིད་བདེ་
ཞིང་སྐྱིད་པའི་གནམ་གྲུའམ་ལྷིངས་ལ་མྱུར་བའི་མེ་འཁོར་གང་ཞིག་ཏུ་ཡོད་པའི་
སྣང་བ་སྦྱིན། ལམ་བར་རླངས་འཁོར་གྱི་སྒེའུ་ཁུང་བརྒྱུད་འདྲེན་བྱེད་ཀྱི་ཡུལ་དུ་
ཤར་ཡོང་བ་ནི་སྡོམ་དྲ་ལྟར་གང་སར་འཐེན་པའི་རྒྱ་ལམ་ཆེ་ཆུང་སྣ་ཚོགས་དང་།
གཡུ་རླབས་འཕྱུར་འདྲའི་ལམ་ཟུར་གཡས་གཡོན་གྱི་ཞིང་ཐང་དང་སྤུས་ཤེལ་
ཐང་ལ་བརྡལ་འདྲའི་པད་ཁའི་མེ་ཏོག དེ་བཞིན་གཅིག་ལ་གཅིག་འགྲན་གྱི་
གསར་རྒྱུག་སྡོད་ཁང་། གྲོག་མའི་ཚང་བརྡོལ་འདྲའི་ཕར་འགྲོ་ཚུར་འོང་ལ་བྲེལ་
བའི་འཕྲུལ་འཁོར་ཆེ་ཆུང་སྣ་ཚོགས་སོགས་པའི་ལྟད་མོས་འདྲེན་བྱེད་ཁོམ་པའི་
གནས་ཤིག་མ་བརྙེད་ལ། གཞུང་ལམ་གཡས་གཡོན་དུ་གསེར་ཆུའི་རྒྱ་མཚོ་ཆེན་
པོའི་རླབས་རྒྱུན་དྲག་ཏུ་འཕྱུར་བ་དང་མཚུངས་པའི་པད་ཁའི་ཞིང་ཐང་གི་
ཕྱོགས་ནས། བར་མེད་དྲི་འཛིན་ལམ་དུ་འཐུལ་བའི་པད་ཁའི་མེ་ཏོག་གི་དྲི་
བསུང་གིས་བློ་རིག་གསལ་ཞིང་ཡིད་ཀྱི་དང་བ་འདྲེན་པར་བྱེད།
ངའི་འགྲམ་དུ་བསྡད་པའི་དབུ་སྐྲ་དཀར་བའི་བགྲེས་སོང་དེ་དང་ཕན་
ཚུན་ལབ་གླེང་བརྒྱུད་ཁོང་གི་མཚན་ལ་རྣམ་རྒྱལ་དང་། དགུང་གྲངས་བདུན་
བཅུ་ཡོལ་བའི་ལོ་ལོན་བགྲེས་སོང་ཞིག་ཡིན་པ་མ་ཟད། དམངས་གཙོའི་བཅོས་
སྒྱུར་གོང་ཁོང་གིས་གཞིས་ཀ་ཞིག་གི་བྲན་གཡོག་དང་བོང་ཁོག་བྱེད་སྐབས་ད་
ལྟའི་གཞུང་ལམ་འདི་ཆགས་ཁུལ་གྱི། དགུན་ཐལ་རྡུལ་དང་དབྱར་འདམ་རྫབ་
ཀྱིས་ཁེངས་པའི་ཀྱག་ཀྱོག་རྒྱུ་མ་འདྲ་བའི་ལམ་ཕྲན་དེའི་ཐོག བོང་བུ་འདེད་
ནས་འགྲོ་འོང་གྲངས་མེད་བྱེད་མྱོང་ཚུལ་རིམ་གྱིས་ཤེས་
ལམ་བར་རླངས་འཁོར་ནང་འགྲུལ་པ་ལ་ལ་བརྙན་འཕྲིན་གྱི་གླུ་གར་ལྟད་
མོར་རྩེ་གཅིག་ཏུ་གཡེངས་པ་དང་། ལ་ལས་ལག་ཐོགས་ཁ་པར་བརྒྱུད་ཐག་



རིང་དགའ་ཉེ་སྤུན་མཆེད་ལ་ཁམས་བདེའི་འཚམས་འདྲི་དང་གླེང་མོལ་བྱེད་།
འགའ་རེས་ཞིམ་པོའི་ཟས་ལ་སྤྱོད་ཅིང་སྙན་པོའི་གཏམ་ལ་རོལ། ཡང་འགའ་
རེས་རླངས་འཁོར་གྱི་སྒེའུ་ཁུང་ནས་ལམ་རྒྱུད་ཀྱི་ཡུལ་ལུང་སོ་སོའི་མཛེས་སྡུག་གི་
རྣམ་པ་དང་། འཕེལ་རྒྱས་སོགས་ལ་ལྟས་ཏེ་ཧ་ལས་ཧང་སངས་ཀྱི་རྣམ་པ་ཅི་
ཡང་སྟོན་བཞིན་པར་ལེན་ལས་ལ་བྲེལ།
་ང་དང་བགྲེས་སོང་གིས་དེང་དུས་ཀྱི་འཚོ་བ་དང་འཕེལ་རྒྱས་སྐོར་གླེང་
སྐབས། ཁོང་གིས་“ དམངས་གཙོའི་བཅོས་སྒྱུར་གོང་གི་འཚོ་བར་ཕྱི་ལྟས་ཤིག་
སློག་ན། ད་ལྟ་ང་ཚོས་རོལ་བཞིན་པའི་འཚོ་བ་ནི་སྐབས་དེར་ང་ཚོའི་སེམས་
ནང་རྟོགས་བཟོ་བྱེད་པའི་བདེ་བ་ཅན་གྱི་ཞིང་ཁམས་དེ་རེད་ཅེས་བཤད་ཆོག
མ་ཟད་འཛམ་བློ་གླིང་ས་ཕྱོགས་ཀུན་གྱི་རྣམ་པ་གང་དང་ཅི་ཡང་སྐད་ཅིག་མིག་
ལམ་དུ་འདྲེན་པའི་བརྙན་འཕྲིན་དང་། སྐྱིད་ལ་ཉམས་དགའ་བའི་འགྲིམ་
འགྲུལ་གྱི་འཁོར་རིགས། མྱུར་ལ་སྟབས་བདེ་བའི་ཐོན་སྐྱེད་དང་འཚོ་བའི་ཐད་
ཀྱི་འཕྲུལ་འཁོར་སྣ་ཚོགས། སེལ་གོལ་ཏོག་པའི་ཡུན་ལ་ལེ་བར་བརྒྱ་ཕྲག་གིས་
ཆོད་པའི་མི་དང་མིའི་བར་འབྲེལ་གཏུག་ལབ་གླེང་བྱེད་ཐུབ་པའི་ལག་ཐོགས་ཁ་
པར་ལ་སོགས་ནི། སྐབས་དེ་དུས་ལྷ་ཡི་ཡུལ་ལའང་ཡོད་པའི་སྣང་བ་ཅི་ལ་
འཆར། ང་རང་ཆུང་དུས་སུ་འཚོ་གནས་ཆེད་གཞིས་ཀའི་རྟ་རྫི་བོང་རྫི་དང་།
གཡག་རྫི་ལུག་རྫི་སོགས་བྱེད་མྱོང་། དེ་དུས་ཉིན་མ་གནམ་ཤར་བཞིན་གཞིས་
ཀའི་ལས་ཀ་ཁོ་ན་བྱེད་དགོས་སྟབས། ད་ལྟའི་ཕྲུ་གུ་ལྟར་གནས་བཟོད་བདེ་
པོས་སློབ་གྲྭར་འགྲོ་རྒྱུ་ནི་བསམ་པའི་ཡུལ་ལའང་འཆར་མི་ཕོད། གཞིས་ཀའི་
བོང་ཁོག་བྱེད་སྐབས་དེང་སྐབས་རླངས་འཁོར་ལ་བསྡད་ནས་ཆུ་ཚོད་གསུམ་
བཞིར་སླེབས་པའི་སར། བོང་བུ་འདེད་ནས་དུས་ཡུན་ཟླ་བ་གཅིག་ཙམ་འགྲོ་
94



དགོས་པས་ཞག་ཉི་མ་ ཨ་ལོང་རྩི་རྩི་དང་། གངས་བ་མོ་ ཕྱིང་སྐུ་གོན་གོན།
འདམ་ཆུ་འཁྱགས་ཆུ་ཚན་བརྒལ་བརྒལ་གྱིས། སྤྲིན་དཀར་པོ་ཐོད་དུ་བཟུང་
ནས་ས་ནག་པོ་འདོ་མ་ལ་འཇལ་དགོས། དེ་དུས་འཚོ་བ་ཧ་ཅང་སྐྱོ་བས་ང་ཚོས་
བོང་བུ་འདེད་ནས་འགྲོ་རིམ་བཞིན། ཇ་སྐམ་པོ་ཞིབ་མོར་འཐག་སྟེ་དེའི་ཐོག་
མར་ཕྲན་བུ་དང་ཚྭ་བཏབ་ཏེ་བརྫིས་རྗེས། ཆེ་ཆུང་བག་ཐུག་ཙམ་སྒོང་སྟེ་ཁུག་
མའི་ནང་འཁུར་ནས་ཁ་སྐོམ་དུས་དང་དཀའ་ལས་ཁག་དུས་མུར་ནས་ངལ་བ་
དང་སྐོམ་པ་སེལ་ཐབས་བྱེད་པ་ཡིན། དེ་དུས་ཟས་རྩམ་འདང་ངེས་ཤིག་མེད་
པས་འགྲངས་ཕྱེད་ལྟོགས་ཕྱེད་ནི་རྒྱུན་ལྡན་རེད་ལ། ལུས་ཀྱི་གྱོན་པའང་རྒོད་
ཀྱིས་གཏོར་བའི་རྟ་བོང་གི་རོ་ལྟར་ཆ་ཚང་བ་ཞིག་གཏན་ནས་མེད་ཁར། ཉི་མ་
གནམ་ལ་ཤར་ཚད་ཁ་ཐལ་རླུང་ལ་གཏད་དེ་ཕྱི་འགྲོ་བྱེད་དགོས་པས། སྐབས་
རེ་ལྷམ་གྱི་ཟད་ཁ་བྲལ་ནས་ལུས་ཀྱི་གྱོན་པ་ཧྲལ་ཧྲུལ་དེས་དགུན་གྱི་གྲང་ངར་
འགོག་མི་ཐུབ་པའི་སྡུག་བསྔལ་དང་སྐྱོ་སྣང་བཤོད་ཡུལ་ཙམ་ཡང་ག་ལ་ཡོད།
སྐབས་དེའི་བྲན་གཡོག་གི་འཚོ་བ་ནི་མི་ཡུལ་གྱི་དམྱལ་ཁམས་དངོས་ཡིན་པས་
“ བོང་བུ་ལགས་རང་དྲུག་པས་སྐྱེ་བ་ཡར་འགྲོ་ཡིན་འགྲོ། སྡུག་ན་བོང་རྫི་སྡུག་
པ་འཁོར་བའི་འདམ་ལ་དིམས་སོང་”ཟེར་བའི་གླུ་ཆུང་ནི་ང་ཚོའི་འཚོ་བའི་མྱོང་
བ་དང་སེམས་ཀྱི་འཆར་སྣང་དངོས་རེད། ལྟོས་དང་དེང་དུས་མི་ཚོས་ཟས་ལ་
གདམ་ག་བྱེད་ཅིང་། གོས་ལ་སྤམ་མིན་ལྟ་བ་དང་། སྐེ་དང་རྣ་ཅོག ལག་པ་
གང་སར་རིན་ཆེན་གསེར་དང་གཡུ་བྱུར་གྱིས་བརྒྱན་པ་མ་ཟད། སྐེད་པར་ལག་
ཐོགས་ཁ་པར་བཏགས་ཏེ། ཞིམ་པོའི་ཟས་དང་བདུད་རྩི་ལྟ་བུའི་ཆང་རག་
ལོངས་སུ་སྤྱོད་ཅིང་། འགྲོ་བའི་ཚེ་ན་བདེ་ལ་མྱུར་བའི་རླངས་འཁོར་དང་།
སྡོད་པའི་ཚེ་ན་ཀླུའི་ཕོ་བྲང་ལ་འགྲན་བཟོད་པའི་མཛེས་སྡུག་ཐོག་ཁང་ཤ་སྟག་



ཡིན་པས། སེམས་ནང་ད་ལྟའི་འཚོ་བ་ནི་སྐབས་དེ་དུས་དང་བསྡུར་ན་དངོས་
ནས་ལྷ་ཡུལ་དང་དམྱལ་ཁམས་ལྟར་ཁྱད་པར་ཆེ་བས། ད་ལྟ་ངས་ལྷ་ཡི་ཡུལ་
ལའང་འདི་ལྟའི་འཚོ་བ་ཞིག་སྐྱེལ་རྒྱུ་ཡོད་མི་སྲིད་སྙམས་ཏེ། ང་ཚོའི་རླབས་
ཆེན་གྱི་ཀྲུང་གོ་གུང་ཁྲན་ཏང་དང་རླབས་ཆེན་མེས་རྒྱལ་འདི་ཉིད་རྟག་བརྟན་
འགྱུར་མེད་དང་སྔར་བས་སྟོབས་འབྱོར་མངའ་ཐང་རྒྱས་པའི་གསོལ་བ་སྨོན་
ལམ་འདེབ་བཞིན་ཡོད” ཟེར།
རླངས་འཁོར་སྔར་བཞིན་བྱ་འཕུར་བ་ལྟར་རྒྱུགས་བཞིན་འདུག བགྲེས་
སོང་རྣམ་རྒྱལ་གྱིས་གསུངས་པའི་ཁོང་གིས་དངོས་བརྒྱུད་མྱོང་བའི་ལོ་རྒྱུས་ཐུང་
ཐུང་དེས་ངའི་དྲན་འཛིན་རེ་ཞིག་ཡ་ང་བའི་ལོ་ཟླ་དེའི་ཕྱོགས་སུ་ཁྲིད་དེ། བློ་
སེམས་ཤིན་ཏུ་མི་བདེ་ཞིང་སེམས་ནང་སྡུག་བསྔལ་དང་སྐྱོ་སྣང་གི་ན་བུན་རབ་
ཏུ་འཁྲིགས། ངས་ང་རང་གིས་སྐྱེལ་མྱོང་བའི་འཚོ་བར་ཕྱི་ལྟས་ཤིག་སློག་སྐབས་
སེམས་ནང་རྒད་པོ་ཁོང་དང་ཁོང་འདྲ་བའི་མི་རྣམས་དང་བསྡུར་ན་ང་ཚོའི་མི་
རབས་འདི་བསོད་ནམས་ཅན་ཞིག་རང་རེད། མ་གཞི་ང་ཚོ་ཆུང་དུས་སུ་རིག་
གནས་གསར་བརྗེ་ཆེན་པོ་ལྟ་བུའི་ཆབ་སྲིད་ཀྱི་ལམ་ཀྱོག་འགའ་རེ་བརྒྱུད་མྱོང་
ཡང་། ང་ཚོའི་ཏང་གི་རང་སྐྱོན་རང་བརྗོད་དང་། རང་སྐྱོན་ཡོ་སྲང་གིས་བྱེད་
ཕྱོགས་སྲིད་ཇུས་ཁག་རྒྱུན་ཆད་མེད་པར་ཡང་དག་འཐུས་ཚང་དུ་བཏང་སྟེ། མི་
དམངས་ཀྱི་འཚོ་བ་ཉིན་རེ་ལས་མ་འདས་པར་ཡར་ངོའི་ཟླ་ལྟར་འཕེལ་ནས།
ད་ལྟ་བོད་ལྗོངས་འདི་ཉིད་ལོ་རྒྱུས་ཀྱི་འཕེལ་རིམ་གསར་པ་ཞིག་ཏུ་སླེབས་པ་
དང་། ང་ཚོའི་འཚོ་བ་ཡང་མིག་ལྡན་ཀུན་གྱིས་མཐོང་ཆོས་ལྟར་ཆམ་མཐུན་
བདེ་སྐྱིད་ལྡན་པས་ང་ཚོ་ནི་བསོད་ནམས་ཅན་གྱི་མི་རབས་ཤིག་ཅི་ལ་མིན་
སྙམས་པའི་སྤོབས་སེམས་ཀྱིས་སྤྲོ་སྣང་རབ་ཏུ་རྒྱས།
96



དེ་ལྟར་བསམ་བཞིན་དུ་ང་རང་ཕ་ཡུལ་ལ་འབྱོར། ང་རང་ཕ་ཡུལ་ལ་མ་
བསླེབ་པར་དུས་ཡུན་དེ་ཙམ་གྱི་རིང་པོ་མ་སོང་ཡང་། ངའི་མིག་ལམ་དུ་འཆར་
བའི་ཕ་ཡུལ་གྱི་འཕོ་འགྱུར་དེས་ང་རང་ཧ་ལས་པར་གྱུར། དེང་སྐབས་ཕ་ཡུལ་
གྱི་ཕྱོགས་བཞི་མཚམས་བརྒྱུད་ལ་འཛུགས་བསྐྲུན་གསར་པས། ངའི་ཕ་ཡུལ་ནི་
སྔར་བས་ གཞི་ཁྱོན་ཇི་ཆེར་སོང་འདུག་ པ་དང་། སྣུམ་ནག་གཞུང་ལམ་ གྱི་
གཡས་གཡོན་གཉིས་སུ་ཡིད་ལ་འོང་བའི་ལམ་སྒྲོན་གློག་བཞུ་ཚར་དུ་དངར་ཞིང་།
ལམ་ཟུར་གྱི་ལོ་ལྔ་དྲུག་ཙམ་གྱི་གོང་དུ་བརྒྱབ་པའི་སྡོད་ཁང་དག་རེ་རེ་བཞིན་
བཤིགས་ཏེ། སྔར་ལས་ཡངས་ཤིང་རྒྱ་ཆེ་ལ་དཀར་ཆ་དོད་པའི་རྡོ་རྩིག་གམ་
ཨར་འདམ་གྱི་ཁང་པ་མང་པོ་གསར་རྒྱག་བྱེད་པ། གྲོང་རྡལ་གྱི་ལམ་ཟུར་དང་
སྲང་ལམ་གང་སར་རླངས་འཁོར་ཆེ་ཆུང་སྣ་ཚོགས་དང་། འདྲུད་འཐེན་འཁོར་
ལོ། སྦག་སྦག་སོགས་གྲོག་མ་སྐྱས་སྤོས་ལྟར་བྲེལ་བཞིན། གང་སར་ཚོང་ཁང་
དང་། བཟའ་ཁང་། ཆང་ཁང་དང་ཇ་ཁང་། གྲོ་འཐག་དང་སྣུམ་འཚག་
ཁང་། བལ་གོཤད་ཁང་། བརྙལ་འཕྲིན་ཁང་
། རོལ་རྩེད་ཁང་དང་། རླངས་
འཁོར་བཟོ་བཅོས་ཁང་། སྦག་སྦག་བཟོ་བཅོས་ཁང་། ཁྱིམ་སྤྱོད་གློག་ཆས་
བཟོ་བཅོས་ཁང་། སྡོད་ཁང་གི་མཛེས་རྒྱན་ཁང་སོགས་མང་དུ་སྣང་། མ་ཟད་
དེ་སྔ་འདམ་རྫོབ་དང་སྙིགས་རོས་ཁེངས་པའི་སྲང་ལམ་གང་སར་ཁོད་སྙོམས་
པའི་རྡོ་གཅལ་བཏིངས་ཤིང་། ཆུ་ཀ་ལ་འཁྲིད་པ་ལ་སོགས་པའི་ཁམས་གཙང་
གི་ཁོར་ཡུག་དེས་སྨྲ་བརྗོད་ལས་འདས་པའི་སྤྲོ་སྣང་རབ་ཏུ་རྒྱས་ཤིང་། སེམས་
ནང་འདི་ནི་ད་ལྟའི་མི་རྣམས་ཀྱིས་སྐྱེལ་བཞིན་པའི་འཚོ་བ་རེད། དུས་རབས་
ཕྱེད་ཙམ་རིང་རྒྱུན་ཆད་མེད་པའི་འཚོལ་ཞིབ་དང་འབད་བརྩོན་བྱས་པ་བརྒྱུད་
ད་ལྟ་བོད་མི་དམངས་རྣམས་འབྱོར་ཕྱུག་དང་། དམངས་གཙོ། གཞི་མཐུན་



བཅས་ཀྱི་འཚོ་བར་རོལ་ཐུབ་པ་ནི་ལས་སླ་མོ་ཞིག་ག་ལ་ཡིན། མི་ལོ་ལྔ་ཅུ་ནི་ལོ་
རྒྱུས་ཀྱི་ལམ་ཚང་ནས་བཤད་ན་ཐུང་ཐུང་ཡིན་ཀྱང་ ང་ཚོའི་མི་རིགས་འདིའི་
ངོས་ནས་བཤད་ན་ཧ་ཅང་བརྗེད་པར་དཀའ་ལ་གཟི་བརྗིད་ཆེ་བའི་ལོ་རྒྱུས་ཀྱི་
ལེ་ཚན་ཞིག་ཡིན་པས། མི་ལོ་ལྔ་ཅུའི་རིང་གི་གོམ་སྟབས་རེ་རེ་ཡང་བརྗེད་དུ་
མེད་པའི་དྲན་ཤིང་ཞིག་ཡིན་པས། ད་ལྟའི་འཚོ་བར་ཅི་ནས་ཀྱང་གཅེས་འཛིན་
བྱེད་དགོས་པའི་སྣང་བ་གང་དང་ཅི་ཡང་འཆར།



བླ་འགུགས།
ལ
འགྲོ་བ་མི་ནི་ཕྱིར་གདོས་བཅས་ཏེ་ཤ་རུས་ཀྱི་ཕུང་པོ་དང་། ནང་སྲོག་
དང་ཤེས་པའི་གཞི་རྟེན་གྱི་བླ་བཅས་ཕྱོགས་གཉིས་ལས་གྲུབ་པ་ཞིག་ཡིན། མི་
ཞིག་ལ་ནང་གི་བླ་སྲོག་མེད་ན་ཤ་རུས་བེམ་པོའི་ཚུལ་དུ་སོང་བས། བླ་ནི་སྲོག་གི་
གཞི་མ་ཞེས་པ་ལས་ཀྱང་གསལ་པོར་རྟོགས་ཐུབ། རྒྱུ་མཚན་དེའི་དབང་གིས་བླ་
ནི་སྐྱེ་བོ་གང་ཞིག་འཚོ་ཞིང་མིའི་མཚན་ཉིད་དང་མཐུན་པའི་བྱ་བྱེད་ཀུན་ཚུལ་
བཞིན་བྱེད་ཐུབ་པའི་རྩ་བའང་ཡིན། སྲོག་གི་བླ་མི་ཉམས་ཤིང་། སྲོག་བརྟན་
པར་འཚོ་བའི་ཆེད་གདོད་མའི་བོད་མི་ཚོས་རང་རང་གི་བླ་དེ་མཐོ་བའི་རི་དང་།
སྲ་བའི་བྲག ཟབ་པའི་མཚོ། བརྟན་པའི་ཤིང་། ངར་བའི་སྟག རྒོད་པའི་
དོམ་དྲེད་སོགས་ལ་བཅོལ་བའི་གོམ་སྲོལ་ཞིག་ཆགས་ཏེ་བླ་གསོལ་དང་། བླ་
མཆོད། བླ་འགུགས་སོགས་བྱེད་པའི་སྲོལ་མཆིས།
དེ་ལྟར་བྱ་དགོས་དོན་གང་ཡིན་ཟེར་ན། གང་ཟག་ཅིག་གི་ལུས་ཐོག་ཏུ་
གནས་པའི་བླ་དེར་གཞན་གྱིས་བརྡེག་འཚོག་བྱེད་སླ་བ་དང་། གདོན་འདྲེ་
སོགས་ཀྱིས་འཁྱེར་ཏེ་འཁྱམས་པའམ་གྱུར་སླ་ཞིང་། ལྷག་པར་མཚན་མོའི་དུས་
སུ་མི་རྣམས་གཉིད་དུ་ཡུར་སྐབས་གང་ཟག་གང་དེའི་བླ་ཤ་རུས་ཀྱི་ཕུང་པོ་དང་
བྲལ་ཏེ། རྨི་ལམ་དང་འགྲོགས་ནས་འཁྱམས་པའི་ཚེ་ན་ལྷ་འདྲེ་དང་། ཀླུ་
བཙན། ཡུལ་ལྷ་སོགས་ཀྱིས་བཙན་ཁྲིད་བྱེད་སླ་བ་ཡིན་ཟེར། གང་ཟག་སུ་



ཞིག་ཡིན་རུང་ལུས་ཐོག་ཏུ་གནས་པའི་བླ་གཞན་ལ་གྱུར་བའམ་འཁྱམས་ན་བླ་
འགུགའ་བྱ་དགོས་པས། གདོང་དམར་བོད་མི་ཚོའི་འཚོ་བའི་ ཁྲོད་ དུ་བླ་
འགུགས་ཚེ་འགུགས་ཞེས་པའི་ཐ་སྙད་དང་ཆོས་ལུགས་ཀྱི་ཆོ་ག་ཞིག་བྱུང་ཡོད་པ་
ཡིན། །
བླ་འགུབ།ས་ཚེ་འགུགས་ཅེས་པའི་ཐ་སྙད་དེ་ངས་ཆུང་དུས་སུ་ཐེངས་མང་
པོར་ཐོས་མྱོང་ལ། དེ་ལྟའི་ཆོས་ཀྱི་ཆོ་ག་བྱེད་པའམ་མཐོང་བ་ཉུང་ཉུང་ག་ལ་
ཡིན། དེའི་དུས་བླ་གྱུར་ཏེ་བླ་འགུགས་ཚེ་འགུགས་བྱ་དགོས་པའི་སྐྱེ་བོ་དེ་
རིགས་མཐོང་དུས། ལོ་ན་ཆུང་བའི་ང་ནི་ཉེ་འཁོར་གྱི་སྐྱེ་བོ་གཞན་དང་འདྲ་
བར་སྐྱེ་བོ་དེ་རིགས་ལ་ནད་གཞི་ཚབས་ཆེན་ཞིག་ཕོག་ནས་ཧ་ལམ་ཕྱི་མའི་ལམ་
ལ་ཉེ་བའི་ནད་པར་སྣང་སྟེ་སེམས་ཁྲལ་སྐྱེས་པ་མ་ཟད། འཇིགས་སྣང་ཡང་
ཆེན་པོ་ཡོང་གིན་ཡོད།
བླ་གྱུར་བའི་སྐྱེ་བོ་ཚོའི་ནད་རྟགས་གཙོ་བོ་ནི། སེམས་དང་ཤེས་པ་རང་
ལུས་ཀྱི་སྟེང་དུ་ཚུལ་བཞིན་མི་གནས་པར་ཤེས་པ་གང་བྱུང་དུ་འཆོལ་ཏེ་བསམ་
གཞིག་མི་ཐུབ་པ་དང། རང་གིས་རང་ལ་ཚོད་འཛིན་ནམ་གཅུན་འདོམས་མི་
ཐུབ་ཅིང་། རང་གིས་རང་ངོ་མི་འཛིན་པར་གཞན་གྱི་རྗེས་སུ་འགྲོ་རྒྱུག་བྱ་རྒྱུར་
དགའ་བ། ཚུལ་དང་མི་མཐུན་ཞིང་དོན་ལ་མི་གནས་པའི་བྱ་བ་གང་བྱུང་དང་
ལབ་རྡོལ་སྣ་ཚོགས་བྱེད་པ་ཡིན། དེ་དག་ནི་བླ་གྱུར་བའི་གལ་ཆེའི་ནད་རྟགས་
ཡིན་པས། ནད་རྟགས་དེ་རིགས་ ཐོན་སྐབས་སྐྱེ་བོ་གང་དེར་གང་མྱུར་བླ་
འགུགས་ཚེ་འགུགས་མ་བྱས་ཚེ། དེའི་ཚེའམ་སྲོག་ཀྱང་བློ་དང་མཉམ་དུ་གྱུར་
ནས་སྲོག་མེད་བེམ་པོར་གྱུར་སྲིད།
བླ་གྱུར་ཞེས་པ་ནི་མདོར་བསྡུས་ན་བློ་སེམས་ནང་དུ་མི་གནས་པར་ཕྱིར་
100



གྱུར་བའི་རྣམ་པ་ཞིག་སྟེ། ཆུང་དུས་སུ་ངའི་མ་དྲིན་ཆེན་མས་ཀྱང་ཆུ་མེ་ཤིང་
གསུམ་གྲོང་པའི་བླ་ཡིན་ཞེས་ང་ཚོའི་མེས་པོ་དང་རྒན་རབས་ཚོའི་ཞལ་ནས་
འདོན་རྒྱུར་དགའ་བའི་གཏམ་དཔེ་དེ་ཡང་ཡང་གླེངས། གཏམ་དཔེ་དེ་བརྒྱུད་
ནས་ནམ་རྒྱུན་ང་ཚོས་ལྕི་བ་མང་ཙམ་བསྒྲུགས་པ་དང་། འཐུང་ཆུ་འདང་ངེས་
བླངས་ནས་ནམ་དུས་གང་གི་དུས་སུའང་ཁྱིམ་ཚང་ནང་མེ་དྲོན་མོར་བུས་ཐོག་
མི་ཕྱུགས་ཀུན་ལ་འཐུང་ཆུ་འབེལ་བོ་ཡོད་དགོས་པའི་སྐུལ་མ་དང་དྲན་སྐུལ་
གཏོང་གི་ཡོད། བསམ་གཞིག་བྱས་ཚེ་མེས་པོའི་གཏམ་དཔེ་དེར་རྒྱུ་མཚན་ཆེ་
བར་མཐོང་སྟེ། གལ་ཏེ་ཁྱིམ་ཚང་ཞིག་གི་མེ་ཐབ་ཏུ་བུད་ཤིང་མེད་པ་དང་། མི་
ཕྱུགས་གཉིས་ལ་འཐུང་ཆུ་མེད་ན་ཁྱིམ་ཚང་དེའི་མི་ཙམ་མ་ཟད། སྒོ་ཕྱུགས་
ཙམ་ཡང་ཁྱིམ་ཚང་དེར་འཚོ་སྡོད་ཀྱི་བློ་གཏན་ནས་མེད་པར། བླ་གྱུར་བའི་
གང་ཟག་ལྟར་གནས་གཞན་དུ་འགྲོ་བའི་བློ་སེམས་འགོག་མེད་དུ་འཆར་བས་སོ།
ང་རང་ན་སོ་རིམ་གྱིས་རྒྱས་ཏེ་དོན་ལ་བསམ་གཞིག་བྱེད་ཐུབ་པའི་ཚད་
ལ་བསླེབས་དུས། བླ་ཞེས་པ་དེ་ཡང་སྙིང་ཅི་འདྲ་ཞིག་ཡིན་པའི་ཐད་ལ་ངས་
བསམ་བློ་མང་དུ་བཏང་ཡང་། ཁ་གསལ་ལ་མཐིལ་རྟོགས་པའི་ལན་ཞིག་གཏན་
ནས་མ་རྙེད། སློབ་གྲྭ་ཆེན་མོ་འགྲིམས་སྐབས་དང་ལྷག་དོན་དུ་སློབ་གྲྭ་ནས་
མཐར་ཕྱིན་ཏེ་ལས་གནས་སུ་ཞུགས་རྗེས། ངས་རང་མི་རིགས་དང་འབྲེལ་བའི་
ངག་རྒྱུན་དང་། གནའ་གཏམ། སྒྲུང་གཏམ། ལོ་རྒྱུས་དེབ་ཐེར་སོགས་སུ་བླ་
དང་འབྲེལ་བའི་དོན་ཏེ། བླ་གཡུ་དང་ བླ་ཤིང་། བླ་རི། བླ་མཚོ། བླ་
མཁར་ལ་སོགས་རྒྱུན་དུ་མཐོང་ཞིང་ཐོས་པས། དེའི་ཐད་ལ་བསམ་གཞིག་བྱེད་
འདོད་དེ་བས་སྐྱེས། ཡང་སྙིང་བླ་ཞེས་པ་ནི་ཅི་འདྲ་ཞིག་ཡིན་པའི་ཐད་ལ་
མཁར་རྨེའུ་བསམ་གཏན་ལགས་ཀྱིས་“་ བླ་ཞེས་པ་ནི་འགྲོ་བ་མིའི་ནང་སེམས་
101



དང་ཤེས་པ་གནས་ས་ཞིག་སྟེ་བླ་ནི་བླ་དང་། དབུགས། སྲོག་གསུམ་ལས་ཆེས་
གལ་ཆེ་བ་དེ་ཡིན་” ཅེས་བྲིས་ཡོད་པ་དེ། ངའི་སེམས་ལ་ཅུང་མོས་པའི་འགྲེལ་
པ་ཞིག་ཏུ་སྣང་།
བླ་གྱུར་བ་ནི་བླ་རང་གནས་སུ་མི་གནས་པར་གདོན་འདྲེའི་རྗེས་སུ་
འཁྱམས་པའམ་འབྱུང་བ་དང་སྤར་ཁ་མི་མཐུན་པས་ཡིན་ཟེར། ངའི་སེམས་སུ་
འགྲོ་བ་མི་ཞིག་གི་ས་ངོས་ནས་བླ་ཞེས་པ་ནི་“ ནང་སེམས་དང་ཤེས་པ་གནས་ས་
ཞིག་སྟེ་བླ་དང་། དབུགས། སྲོག་གསུམ་ལས་ཆེས་གལ་ཆེ་བ་དེ་ཡིན”ན། འོ་
ན་མི་རིགས་ཤིག་གིས་སྟེང་ནས་བཤད་ན་དེར་བླ་ཡོད་དམ་མེད། གལ་ཏེ་ཡོད་
ན་མི་རིགས་ཤིག་གི་བླ་དེ་གང་འདྲ་ཞིག་ལ་ངོས་འཛིན་དགོས་སམ། ངས་འདི་
ལྟར་བསམ་གཞིགས་གཏོང་བ་ནི་སྐྱེ་བོ་མང་པོ་ཞིག་གི་བཞད་གད་ཀྱི་རྒྱུ་རུ་
འགྱུར་མོད། གང་ལྟར་ངས་དོན་འདིར་ཡུན་རིང་པོའི་བསམ་གཞིག་གཏོང་
དགོས་བྱུང་། ངའི་བསམ་པར་མི་རིགས་ཤིག་ཀྱང་གང་ཟག་ཅིག་དང་འདྲ་བར་
བླ་ཞིག་ཡོད་ངེས་ཏེ། མི་རིགས་གང་ཞིག་ཉམ་ཉེས་རྩ་ཐོར་དུ་སོང་བའི་དུས་དེ་
ནི་མི་རིགས་དེའི་བླ་སྲོག་གྱུར་ནས་བླ་འགུགས་ཚེ་འགུགས་བྱེད་མི་ཐུབ་པའི་ཚད་
དུ་ལྷུངས་བར་སེམས། འོ་ན་མི་རིགས་ཤིག་གི་བླ་དེ་ཅི་ཡིན་ཞེ་ན། མི་རིགས་
དེར་ཁྱད་དུ་མངའ་བའམ་མི་རིགས་དེའི་གྲུབ་མེད་ཀྱི་སྐད་དང་རིག་གནས་
གཉིས་ལས་མ་འདས། ངས་མི་རིགས་ཀྱི་བླ་ཞེས་པར་མཚན་ཉིད་འདི་འདྲ་ཞིག་
བཞག་ན་གཞན་གྱིས་དེར་མི་མཐུན་དགག་པ་དང་ལྟ་བ་ལོག་འཛིན་བྱེད་མི་སྲིད་
སྙམ། རྒྱུ་མཚན་ནི་མི་རིགས་ཤིག་གྲུབ་པའི་རྩ་བའི་རྩ་བ་ནི་མི་རིགས་དེའི་སྐད་
དང་རིག་གནས་ཡིན་ཅིང་། གལ་ཏེ་མི་རིགས་དེའི་སྐད་དང་རིག་གནས་ཉམས་
པར་གྱུར་ན་མི་རིགས་དེ་ཐན་པས་བསྐམས་པའི་མྱུ་གུ་ལྟར་ཚེ་སྲོག་མེད་པས་སོ།
102



མི་རིགས་གང་དེའི་མི་རྣམས་ཀྱིས་རང་མི་རིགས་ཀྱི་སྐད་དང་རིག་གནས་ལ།
ཁྱད་གསོད་སྣང་ཆུང་གིས་བླུན་པོ་ཆུ་སྣ་གར་ཁྲིད་ཀྱི་དུས་དེ་ནི། མི་རིགས་དེའི་
བླ་གྱུར་མགོ་ཚུགས་ པ་ཞིག་ཡིན་ངེས་པས། དེ་ལྟ་ བུའི་ དུས་ ངན་ ཞིག་ལ་
བ་སླེབས་ན་མི་རིགས་དེར་མྱུར་དུ་བླ་འགུགས་ཚེ་འགུགས་བྱ་དགོས།
ཉིན་ཞིག་ང་གྲོགས་པོ་ཞིག་གི་ཁྱིམ་དུ་མགྲོན་ལ་ཕྱིན། གྲོགས་པོ་ཁོང་ནི་
ཤེས་བྱའི་མཁྱེན་རྒྱ་ཡངས་པ་མ་ཟད། རང་ཉིད་སྒེར་གྱི་འཚོ་གནས་དང་བདེ་
སྡུག་ཙམ་ལ་མགོ་འཁོར་ནས་སྡོད་མཁན་ཀླད་མེད་ཅིག་མིན་པས། ངས་སེམས་
གཏིང་ནས་ཁོང་ལ་དད་གུས་ཆེན་པོ་བྱེད་ཀྱིན་ཡོད། ང་གྲོགས་པོའི་ཁྱིམ་དུ་
བསླེབས་དུས་གྲོགས་པོ་ཁོང་གིས་བོད་སྐད་བརྙན་འཕྲིན་ལས་བོད་ཀྱི་རིག་
གནས་ངོ་སྤྲོད་བྱེད་པའི་ལེ་ཚན་ལ་ལྟ་བཞིན་འདུག ང་དང་གྲོགས་པོས་ལབ་
གླེང་བྱེད་ཞོར་བརྙན་འཕྲིན་གྱི་ལེ་ཚན་དེར་བལྟས། མི་རིང་བར་གྲོགས་པོའི་
སློབ་གྲོགས་འགའ་དང་ཁོའི་དེ་སྔའི་སློབ་མ་རེ་གཉིས་ཀྱང་ཁྱིམ་དུ་འབྱོར་སོང་།
དེའི་དུས་ཁོང་གི་སློབ་གྲོགས་ཤིག་གིས་ང་ཚོས་བོད་སྐད་བརྙན་འཕྲིན་ཞིག་ལ་ལྟ་
བཞིན་ཡོད་པ་མཐོང་དུས། ཅུང་མཚར་སྣང་དང་ཟུར་ཟའི་རྣམ་པ་དང་བཅས་
“ ཨ་ནི ཁྱེད་ཚོས་བོད་སྐད་བརྙན་འཕྲིན་ལ་ལྟ་ཡི་ཡོད་དམ། བོད་སྐད་
བརྙན་འཕྲིན་ལ་བལྟ་རིན་འདུག་གམ།” ཞེས་འཕྱ་བར་བྱེད་པས། ཁོའི་གཏམ་
དེས་གྲོགས་པོ་ཅུང་མ་རངས་པར་གྱུར་ཏེ“ཁྱེད་ག་རེ་ཟེར་གྱི་ཡོད་དམ། འོ་ན་
ཁྱོད་གཞན་ཞིག་ཡིན་ནམ། ཁྱེད་བོད་རིགས་དགེ་རྒན་ཞིག་ཡིན་པར་མ་ཟད།
མི་རིགས་ཀྱི་སྐད་ཡིག་སློབ་ཁྲིད་བྱེད་མཁན་ཆེད་ལས་དགེ་རྒན་ཞིག་ཡིན་པས།
ཁྱེད་ཀྱིས་སྐད་ཆ་འདི་འདྲ་བཤད་སྲོལ་ཡོད་དམ།” ཞེས་བཤད་པར། ཁོང་གི་
སློབ་གྲོགས་དེས་“ མ་གཞི་དེ་འདྲ་རེད། ཡིན་ནའང་ངས་བལྟས་ན་ད་ལྟའི་སྤྱི་
103



ཚོགས་འདིའི་ཐོག་བོད་ཀྱི་སྐད་ཡིག་ལ་རིན་ཐང་དང་ཕན་ཐོགས་གང་ཞིག་ཡོད་
པ་མཐོང་གི་མི་འདུག་” ཟེར། ཁོ་པའི་ལན་དེར་ངའི་གྲོགས་པོ་དེ་བས་མ་
འདོད་པར་“ རིན་ཐང་མེད་པ་རང་གིས་གང་འདྲ་བྱས་ནས་ཤེས་ཀྱིན་འདུག་
གམ། དགོས་པ་མེད་ན་ཁྱོད་ཀྱིས་བོད་ཀྱི་སྐད་ཡིག་སློབ་ཁྲིད་བྱེད་པ་དང་།
བོད་ཀྱི་སྐད་ཡིག་སློབ་ཁྲིད་བྱེད་པའི་ལས་གནས་དེ་འདྲ་ཞིག་ལ་བརྟེན་ནས་རང་
གི་ལྟོ་གོས་འཚོལ་ཐབས་བྱེད་དགོས་དོན་གང་ཡོད་ ” ཅེས་སྨྲས་སོང་།
་་ངའི་གྲོགས་པོའི་གཏམ་དེས་བོད་ཡིག་དགེ་རྒན་དེ་དོགས་མི་བདེ་བར་
བཏང་བས་མ་ཟད། ང་ཚོ་མགྲོན་པོ་གཞན་རྣམས་ཀྱང་རང་དབང་མེད་པར་
གད་མོ་འཆོར་བར་བྱས། ཁོ་ངོ་ཚ་བ་དང་འཚེར་སྣང་གིས་ངོ་གདོང་ཡང་
དམར་པོར་གྱུར་པས། ཁོའི་སློབ་མ་དེས་རང་གི་དགེ་རྒན་ཁ་སྐྱེངས་ངོ་ཚའི་
ས་གནས་དེ་ལས་བཤོལ་ཆེད་“ ང་ཚོའི་རྒན་ལགས་ཀྱི་བོད་ཡིག་གི་ཡིག་གཟུགས་ཧ་
ཅང་ཡག་པོ་ཡོད། ངས་རྒན་ལགས་ཀྱི་ཡིག་གཟུགས་ལ་དཔེར་བལྟས་ནས་མང་
དུ་སྦྱངས་ཀྱང་ཡིག་གཟུགས་ཡག་པོ་དེ་འདྲ་ཞིག་མི་འཁྱོངས་བར་འདུག” ཅེས་
སྨྲས་པར། ངའི་གྲོགས་པོས་“ བསམ་བློ་དང་ལྟ་བ་འདི་འདྲ་ཞིག་བཟུང་ན་ཡིག་
གཟུགས་ཡག་པས་ཅི་ཕན། དེས་སློབ་མ་ཡག་པོ་ཞིག་གསོ་སྐྱོང་བྱ་རྒྱུ་ལྟ་ཞོག
དེ་ལས་ལྡོག་སྟེ་སློབ་མ་ཚང་མ་ར་མིན་ལུག་མིན་དུ་གཏང་ངེས་རེད་” ཅེས་སྨྲས་
པས་ན། སློབ་ཕྲུག་དེ་ལའང་ལན་ཅི་ཡང་གདབ་རྒྱུ་མེད་པར་ཁུ་སིམ་མེར་ལུས།།
ཐོག་མར་གྲོགས་པོའི་སློབ་གྲོགས་དེའི་གཏམ་གྱིས་ངའི་སེམས་ཅུང་མི་
བདེ་བར་བཏང་ཡང་། མདའ་མོ་འབེན་གྱི་སྙིང་ལ་ཕོག་པའམ་དགོས་རྒྱུ་སྤགས་
ལ་སྤགས་ཁུ་ད་ར་ཟེར་བ་ལྟ་བུའི་གྲོགས་པོའི་གནས་ལ་འཁེལ་ཞིང་དོན་ལ་
གནས་པའི་ལན་དེ་དག་གིས། བོད་ཡིག་དགེ་རྒན་དེ་གཡུལ་ལས་ཕམ་པའི་
14



དམག་གི་ཚུལ་དུ་བཏང་བས། ངའི་སེམས་དགའ་ལྷང་ལྷང་དུ་གྱུར།
དེང་དུས་གོང་བརྗོད་བོད་ཡིག་དགེ་རྒན་དེ་དང་དེ་འདྲའི་མི་ནི་ཤིན་ཏུ་
མང་ལ། མི་རིགས་ཤིག་ཆགས་འཇིག་ཐད་དུའང་ཕྱི་རྐྱེན་དང་ནང་རྐྱེན་ཤིན་ཏུ་
མང་མོད། ངའི་བསམ་པར་རྩ་བ་ནི་ནང་རྐྱེན་ཡིན་པས། མི་རིགས་གང་དེའི་
བླ་མི་གྱུར་བ་བྱ་རྒྱུ་ཧ་ཅང་གལ་ཆེ་བར་སེམས། དེ་ལ་ཡང་རྩ་བའི་ཐབས་དམ་པ་
གཉིས་ཏེ། གཅིག་ནི་ནང་ཁུལ་མཐུན་མཐུན་སྒྲིལ་དང་། གཉིས་ནི་མི་རིགས་
ཀྱི་བླ་སྲོག་ལ་གྱུར་བའི་སྐད་དང་རིག་གནས་ལ་གཅེས་འཛིན་དང་། ཉམས་པ་
སོར་ཆུད་དང་མི་ཉམས་གོང་དུ་སྤེལ་ནས། རྫི་བོ་མེད་པའི་ལུག་བཞིན་བླ་
འཁྱམས་པ་ལྟ་བུའི་སྐྱེ་བོ་དེ་ཚོར་བླ་འགུགས་ཚེ་འགུགས་བྱ་རྒྱུ་གལ་ཆེའོ།
105



་་་་་་་ འབྲོག་ཁྱིའི་གླེང་གཏམ།
ང་ནི་གངས་ཅན་བོད་མིའི་ལས་དབང་དང་དམ་དུ་འབྲེལ་བའི་དམིགས་
བསལ་སྲོག་ཆགས་ཤིག་སྟེ། གདོང་དམར་བོད་མིར་བྱས་པ་ཅན་ཞིག་ཡིན་སྙམ།
ང་ལ་མཁའ་ལྟར་མཐོ་བའི་སྤོབས་པ་དང་། གངས་སེང་ལྟ་བུའི་གཡུ་རལ་ངོམ་
རྒྱུ་མེད་ཀྱང་། ངས་ཝ་མོ་ལྟ་བུའི་གཡོ་སྒྱུ་དང་སྤྱང་ཀི་ལྟ་བུའི་ངན་སེམས་སྤངས་
ཏེ། རང་ཚུགས་ལྷག་བསམ་ཆེན་པོས་མི་ལོ་སྟོང་ཕྲག་མང་པོའི་ལོ་རྒྱུས་ཀྱི་ཆུ་
རྒྱུན་རིང་མོའི་ཁྲོད། ངས་བོད་མི་ཚང་གི་ལ་རྒྱ་དམ་དུ་སྲུང་པས། ཉི་ཟླའི་
འཁོར་ཕྱོགས་སམ་དུས་ཀྱི་གོམ་འགྲོས་དང་བསྟུན་དེ། ངའི་རྣམ་ཤེས་ཀྱང་བོད་
པ་ཚང་གི་རྣམ་ཤེས་དང་གཅིག་ཏུ་འདྲེས་ཏེ། བོད་པ་ཚང་གི་ལས་དབང་དང་
མཉམ་དུ་མཐོ་ལ་རྩེའི་དར་ལྕོག་བཞིན་གཡོ་བཞིན། དམའ་ས་གཞིའི་འཁོར་ལོ་
བཞིན་བར་མེད་མཉམ་དུ་འཁོར།
མི་ལོ་སྟོང་ཕྲག་ནང་ངས་ཀྱང་ས་མཐོའི་མི་རིགས་འདིའི་རང་གཤིས་ཏེ།
ལྷག་བསམ་དང་དད་སེམས་གཙང་མར་སྲུང་རྒྱུ་དེ་མི་ཚེའི་མཚན་ཉིད་དུ་བྱས་
པས། བྱམས་དང་སྙིང་རྗེས་ཕྱུག་པའི་མི་རིགས་འདིས་ཀྱང་། ང་ཁོ་ཚང་གི་
བློས་ཐུབ་གྲོགས་པོའམ་ཚེ་སྲོག་གི་ཆ་ཤས་སུ་བརྩིས་ཏེ་བྱམས་དང་བརྩེ་བས་
བསྐྱངས་ཤིང་། ང་ལ་འབྲོག་ཁྱི་ལ་བོ་དང་། བཟང་ཁྱི་སོགས་པའི་མཚན་སྙན་
སྣ་ཚོགས་གནང་བས། ངའི་སྙན་པ་ས་མཐོར་གྲགས་ཤིང་རིགས་རྒྱུད་ཀྱང་
106



འཛམ་གླིང་ཡུལ་གྲུ་མང་པོར་ཁྱབ།
དུས་ནི་མི་འགྱུར་མི་ནི་འགྱུར་ཞེས་པའི་དཔེ་ལྟར། མི་ལོ་སྟོང་ཕྲག་
འདས་པའི་ད་ལྟའི་དུས། མཐོ་སྒང་འདིར་ནམ་མཁའ་སྔར་ལྟར་སྔོ་རྒྱུ་མི་འདུག་
ལ། སྤྲིན་པ་ཡང་སྔོན་ལྟར་དཀར་རྒྱུ་མི་འདུག རྩྭ་ཐང་སྔར་བཞིན་ཡངས་ཤིང་
དྭངས་རྒྱུ་མི་འདུག་ལ། གཅན་གཟན་རི་དྭགས་ཀྱང་སྔ་མོ་ལྟར་མོད་པོ་མི་འདུག
ཁ་བ་སྔོན་མ་ལྟར་འབབ་རྒྱུ་མི་འདུག་ལ། གངས་རི་ཡང་སྔར་བཞིན་མཐོ་རྒྱུ་མི་
འདུག དགུན་གྱི་མཚོ་མོ་བཞིན་དུ་རྒུད་བཞིན་པའི་རྩྭ་ཐང་འདི་ན། གཡང་
དཀར་ལུག་ཁྱུ་དང། ནོར་གནག་འབྲི་གཡག འདོ་བ་རྟ་ཕོ་དང་། གྲེ་སེར་
འབྲོང་རྒོད། ཁ་དཀར་རྐྱང་དང་། ཨོང་དཀར་དགོ་བ་སོགས་ངའི་དགའ་ཉེ་
སྤུན་གྲོགས་ཙམ་མ་ཟད། སྡིག་ཅན་སྤྱང་ཀི་དང་། བསམ་ངན་ཕ་ར། གཡོ་
ཅན་ཝ་མོ། དེ་བཞིན་བྱ་རྒྱལ་རྒོད་པོ་དང་། སྨྲ་མཁན་ནེ་ཙོ། གླུ་མཁན་ཁུ་བྱུག
གར་མཁན་ཁྲུང་ཁྲུང་ལྟ་བུའི་གཤོག་ཐོགས་མཁའ་ལ་འཕུར་བའི་འདབ་བྱ་དང་།
དྭངས་མོ་ཆུ་ནང་འཚོ་བའི་ཉ་སྲམ་སོགས་ཀྱི་མཐོ་ནམ་མཁའི་ཐོངས་སུ་ཡིད་འོང་
གཤོག་འགྱུར་དང་། དམའ་ས་གཞི་ཡངས་མོར་མཛེས་ཤིང་སྙན་པའི་རྐང་བྲོ་གླུ་
གཞས། དྭངས་གཙང་ཆུ་མོའི་གཞུང་ན་ཉམས་འགྱུར་འཁྱུག་འགྲོས་བཅས་ཚེ་
སྲོག་གི་ཉམས་སྣང་དགུ་རིམ་གྱིས་རྒྱང་རིང་དུ་འགྱེད་ནས་ད་གཟོད་ཡིད་འོང་གི་
དྲན་པའི་འཆར་སྣང་ཙམ་དུ་ཟད། སྔར་སོང་མི་རིན་པོ་ཆེ་དང་སྒོ་ཕྱུགས་
སེམས་ཅན་གྱི་སྲུང་མ་དང་།: དུག་ཅན་ཕར་སྤྱང་དང་གཡོ་ཅན་ཝ་མོའི་དགྲ་ཟླ།
སྣ་ཚོགས་གཅན་གཟན་དང་རི་དྭགས་ཀྱི་དགའ་ཉེ་སྤུན་གྲོགས་སུ་གྱུར་བའི་ང་
རང་། གདོང་དམར་བོད་མིས་དྲིན་དུ་བསམ་ཞིང་བྱམས་ཀྱིས་སྐྱོང་མོད། དུས་
ད་ལྟ་བྱས་པ་ཅན་ལ་རྒྱུག་རྡུང་གི་དཔེ་ལྟར། ང་དང་ང་ཚོའི་རིགས་རྒྱུད་
107



འདིའང་། དེང་གི་དུས་འདིར་བོད་པ་ཚང་གི་བརྩེ་བའི་སེམས་ཁམས་ནས་
བོར། དྲོ་སྐྱིད་ཀྱི་སྦྲ་སྒོ་ནས་བསྐྲད་པས། དགུན་དུས་ཀྱི་མེ་ཏོག་དང་། དབྱར་
དུས་ཀྱི་ཁ་བ་བཞིན་དུ་ཡལ་གྱིན་འདུག
ཐམས་ཅད་དངུལ་ལོར་གྱིས་འཇལ་ཞིང་། གང་སར་དངུལ་ལོར་ཆེད་
འདུར་རྒྱུག་ཆེ་བའི་ནམ་ཟླ་འདིར། ང་རང་ཙམ་མ་ཟད་རྩྭ་ཐང་འདི་ན་འཚོ་
སྡོད་བྱེད་ པའི་གདོད་མའི་སྲོག་ཆགས་ཀུན། མིའི་རིགས་ཀྱི་འདོད་སེམས་
བསྐོང་བའི་རྒྱུ་རུ་གྱུར་ཏེ། རྭ་ཡོད་ཀྱི་རྭ་དང་། རྭ་མེད་ཀྱི་ཤ་ལྤགས་དང་རུས་
པ། ཐ་ན་རྔ་མ་དང་བལ་སྤུ་སོགས་ལུས་ཀྱི་ཆ་ཤས་ཕྲ་རགས་ཀུན་དངུལ་ལོར་
དང་བརྗེས་ཤིང་མཛེས་རྒྱན་དུ་བྱེད་པས། དེ་སྔ་སྲོག་ཆགས་ཀུན་གྱི་དགའ་ཚལ་
དུ་ངོམ་བའི་མཐོ་སྒང་དེ། ད་ཆ་ཁྲག་དྲིས་སྦགས་པའི་བཤས་ར་ཙམ་ལས་ཅི་
ཞིག་ལྷག་ཡོད། -
ད་ཆ་བོད་པ་ཚང་ལ་མཁོ་བ་ནི་དངུལ་ལོར་ཙམ་ལས། སྔར་སོང་མེས་
པོའི་བྱམས་དང་བརྩེ་བ། ལ་རྒྱ་དང་སྙིང་རྗེ། ལས་རྒྱུ་འབྲས་སོགས་མི་གཤེད་
གཙང་མའི་ཆུ་རྒྱུན་དྭངས་མ་དེ། ནམ་དུས་དགུན་གྱི་གྲང་ངས་བསྡམས་ཟིན་
པས། མཐོ་སྒང་གི་རྩྭ་ཐང་འདི་ན་སེམས་ཁོང་དུ་ལྡང་པའི་རླུང་རྒོད་ཙམ་ལས་
ཅི་ཞིག་ལྷག་ཡོད། རླབས་ཆེ་བའི་མི་རིགས་ལགས། དཀར་ཕྱོགས་དགེ་བའི་
ལས་ལ་བརྩོན་ཞིང་། བྱམས་དང་སྙིང་རྗེ་བླ་སྲོག་གི་ཁྲག་རྩར་བཞུར་ནས། མ་
གྱུར་སེམས་ཅད་ཐམས་ཅད་བཏང་སྙོམས་སུ་སྒོམ་ལ། ཚེ་སྲོག་ནི་གཞན་ཐམས་
ཅད་ལས་ལྷག་པ་དང་། ཚེ་སྲོག་རིན་ཆེན་གསེར་ལས་དཀོན་པར་སྙམ་པའི་མི་
རིགས་འདིའི་སེམས་ཁམས་དེ་ད་ཆ་གང་ཞིག་གིས་རློམ་བཞིན་ཡོད། དུས་
ཚིགས་འདིར་ངའི་སེམས་པ་རླུང་ལྟར་གཡོ་ཞིང་རྡོ་ལྟར་འཁྱག་བྱུང་། དུས་
108
ལས



ཚིགས་འདིར་ངའི་གླེང་གཏམ་སྐྱ་བོས་ཁྱེད་ཚོར་གོ་བཀོན་ཕྲན་བུས། མི་ཕྱུགས་
དང་སྐྱེ་དངོས་ཀྱི་ཁོར་ཡུག་ཀུན་ཞི་མཐུན་མཉམ་གནས་ཀྱིས། མཐོ་སྒང་འདི་
སྔར་བཞིན་སྲོག་ཆགས་རྩི་ཤིང་ཀུན་གྱི་དགའ་ཚལ་དུ་གྱུར་ན། ང་རང་གི་སྲོག་
རྒྱུན་རྟ་རྔ་འདྲ་མོ་འདི་མུ་མེད་མུན་པའི་གླིང་དུ་ལྷུངས་ཡང་བློ་འགྱོད་ཅི།
་
་
༌ ་
་
་



ཧྲང་ཧའེ་ནས་ཕ་ཡུལ་དྲན་པ།
ན་ནིང་ལོར་ཧྲང་ཧའེ་ལ་སྦྱོང་བརྡར་ལ་འགྲོ་བའི་གོ་སྐབས་ཤིག་བྱུང་།
ཧྲང་ཧའེ་ནི་རྒྱལ་ནང་ཙམ་མ་ཟད་རྒྱལ་སྤྱིའི་ཐོག་ནས་བརྗོད་ཀྱང་རིག་གནས་
དང་དཔལ་འབྱོར་འཕེལ་རྒྱས་མྱུར་བའི་གྲོང་ཁྱེར་ཆེན་པོ་ཞིག་ཡིན་པས། ཧྲང་
ཧའེ་ལ་འགྲོ་རྒྱུ་ནི་མི་མང་པོའི་ཡུན་རིང་གི་འདུན་པ་ཞིག་དང་། ལྷག་པར་དུ་སྤྱི་
ཟླ་བརྒྱད་པ་ནི་ཧྲང་ཧའེ་ཡི་ངོས་ནས་བཤད་ན་དྲོད་གྲང་སྙོམས་ལ་ནམ་དུས་
བཟང་ཤོས་ཡིན་པས། དེ་ནི་ཐོབ་དཀའ་བའི་གོ་སྐབས་ཤིག་ཏུ་སེམས་པས་ང་
ལའང་དེ་ལྟའི་བསམ་པ་ཞིག་བྱུང་།
ང་ཚོའི་ལས་འགན་ནི་སློབ་སྦྱོང་དང་གནས་སྐོར་རྟོགས་ཞིབ་ཡིན་པས།
དུས་ཡུན་ཟླ་བ་གཅིག་གི་ནང་ང་ཚོས་སློབ་སྦྱོང་བྱེད་ཞོར་འཛམ་གླིང་འདི་ན་
སྙན་གྱི་གྲགས་པ་ཡོངས་སུ་ཁྱབ་པའི་གྲོང་ཁྱེར་ཆེན་པོ་འདིའི་མཛེས་ལྗོངས་དང་།
བཟོ་ལས། འགྲིམ་འགྲུལ། ལོ་རྒྱུས་རིག་གནས། དཔལ་འབྱོར་ཉོ་འཚོང་ཁུལ།
དཔེ་མཚོན་གྱི་གྲོང་དང་གྲོང་ཁུལ། བཟོ་གྲྭ་དང་སློབ་གྲྭ། གཞན་ཡང་“ མཁའ་
ན་ལྷ་ཡུལ་དང་། ས་བླ་ན་སུའུ་ཧང་” ཅེས་སྙན་གྱི་གྲགས་པ་མེ་ལྟར་འབར་བའི་
སུའུ་ཀྲའུ་དང་ཧང་ཀྲའུ་སོགས་གནས་མང་པོ་ཞིག་བསྐོར་ཏེ་དེའི་མཛེས་སྡུག་
འདྲེན་བྱེད་དབང་པོའི་ལོངས་སུ་སྤྱད།
ཧྲང་ཧའེ་ནི་མིང་དོན་མཚུངས་པའི་དར་རྒྱས་ཆེ་བའི་གྲོང་ཁྱེར་ཆེན་པོ་



2:5:
:
ཞིག་ཡིན་པ་བལྟས་ཚོད་ཙམ་གྱིས་ཤེས་ཏེ། དེར་དབྱིབས་དང་རྒྱུ་ཆ་མི་འདྲ་
བའི་ཐོག་ཁང་ནི་མཁའ་ལ་སྙེག་པའི་གདོད་མའི་ནགས་ཚལ་དང་མཚུངས་ལ།
ས་སྟེང་ས་འོག་གང་སར་རྒྱུག་པའི་མེ་འཁོར་དང་རླངས་འཁོར་སྣ་ཚོགས་ནི་
དབྱར་དུས་ཀྱི་ས་རྒྱུ་འབུ་སྲིན་བཞིན་དུ་མང་ཞིང་། གང་སར་འཐེན་པའི་
ལྕགས་ལམ་དང་འཁོར་ལམ་གྱིས་སྡོམ་དྲའང་སྙེམ་པར་བྱེད། ཆུ་ཐོག་གི་གྲུ་
གཟིངས་དང་། མཁའ་ལ་འཕུར་བའི་གནམ་གྲུ་སོགས་པའི་འགྲིམ་འགྲུལ་ཡོ་
བྱད་ཀྱིས་མི་རྣམས་ལ་སྟབས་བདེ་ཤིན་ཏུ་ཆེ་ལ། དེ་བཞིན་ཁ་ཡི་ཟས་དང་ལུས་
ཀྱི་གོས། ཁྱིམ་སྤྱོད་གློག་ཆས། ཁྱིམ་གྱི་འཛིན་ཆས། གཞུང་ལས་ཁང་གི་སྒྲིག་
ཆས་སོགས་ཡུལ་དེ་ནས་ཐོན་སྐྱེད་བྱས་པ་དང་ཡུལ་གཞན་ནས་ནང་འདྲེན་བྱས་
པའི་ཅ་དངོས་སྣ་ཚོགས་ཕུད། ང་ཚོས་དེ་སྔ་མཐོང་མ་མྱོང་ལ་ཐོས་ཀྱང་མ་མྱོང་
བའི་དངོས་ཟོག་སྣ་ཚོགས་དང་དེ་བཞིན་རྒྱལ་ཁབ་ཕྱི་ནང་གང་ས་ནས་གནས་
དེར་ལས་དོན་དང་སློབ་སྦྱོང་། ཡུལ་སྐོར་སྤྲོ་འཆམ་སོགས་ལ་ཕེབས་པའི་མི་
ཚོགས་ཀྱི་རླབས་རྒྱུན་དྲག་པོས་ལྟ་བའི་འདྲེན་བྱེད་ཀྱང་མི་ཁོམ་ངལ་བའི་རྒྱུ་རུ་
གྱུར། ཉིན་ཤས་ནང་གྲོང་ཁྱེར་ཆེན་པོའི་ཁྲ་ཁྲ་སིལ་སིལ་གྱི་ཆ་དངོས་སྣ་ཚོགས་
དང་། འདུ་ལོང་ཆེ་བའི་གྲོང་ཁྱེར་གྱི་རྣམ་པ་དེ་དག་མིག་གི་ལོངས་སུ་སྤྱད་རྗེས།
ངའི་ལུས་སེམས་གཉིས་རིམ་གྱི་ངལ་ཞིང་དུབ་ནས་མུ་མཐུད་ལོངས་སྤྱོད་བྱེད་
པའི་འདུན་པ་ཡེ་ནས་མི་འདུག་་་་
ཧྲང་ཧའེ་ཡིས་ང་ལ་སྦྱིན་པའི་ཆེས་ཟབ་པའི་མྱོང་ཚོར་ནི། ཡུལ་དེའི་སྐྱེ་
བོ་རྒན་གཞོན་དང་ཕོ་མོ་ཀུན་གྱི་དུས་ཚོད་རང་བཞིན་དང་ལས་ཀའི་འགན་
འཁྲིའི་བསམ་པ་དེ་རེད། གངས་ལྗོངས་ཀྱི་སྐྱེ་བོ་མང་ཆེ་བ་ནི་དུས་ཚོད་རང་
བཞིན་དང་འགན་འཁྲི་འཁུར་སེམས་ཅུང་ཞན་པས། རང་ལ་འཁྲི་བའི་ལས་
1II



།
འགན་དེ་ཧ་རེ་ཧོ་རེ་དང་འཆལ་ལེ་འཆོལ་ལེས་སྒྲུབ་རྗེས། དོན་ཆེན་གང་ཞིག་
སྒྲུབ་ཏུ་སོང་བ་ལྟར་བྲེལ་བྲེལ་ཚུབ་ཚུབ་ངང་གླིང་ཁ་དང་། སྦག་ཁང་། ཡང་ན་
ཆང་ཁང་ཇ་ཁང་སོགས་སུ་ཇ་ཆང་གི་ལོངས་སྤྱོད་དང་། ཤོ་སྦག་དང་མཱ་ཅང་ལ་
སོགས་པའི་རྒྱན་འཛུགས་རྩེད་འཇོའི་གནས་ལ་རྒོད་པོ་ཤ་ལ་རྔམ་པ་བཞིན་ཤོར་
འགྲོ་མོད། ཧྲང་ཧའེ་ཡི་མི་རྣམས་ནི་ཞོགས་པ་དང་ཉིན་གུང་ལས་དུས་སུ་ཚང་
མ་བྲེལ་བྲེལ་ཚུབ་ཚུབ་ངང་རང་རང་གི་ལས་གནས་སུ་ཕྱོགས་པ་དང་། དུས་
ཐོག་ཏུ་ལས་གནས་སུ་འབྱོར་ཞིང་རང་འགན་ལ་ཐུས་ཤོར་མི་ཡོང་བའི་ཆེད་ལ་
ལས་ལམ་ལ་འགྲོ་ཞོར་ཟས་ཟ་བ་དང་། རང་དགོས་ཤེས་བྱ་རིག་གནས་ཁོང་དུ་
ཆུད་ཆེད་དང་རིན་ཆེན་གསེར་ལས་དཀོན་པའི་དུས་ཚོད་ཆུད་ཟོས་སུ་མི་འགྲོ་
བའི་ཆེད། འགའ་རེས་རླངས་འཁོར་ནང་དང་ས་འོག་མེ་འཁོར་ལ་བསྡད་ཞོར་
དུའང་འབྲེལ་ཡོད་དཔེ་དེབ་ལྟ་ཀློག་བྱེད་ཅིང་། མི་མང་པོས་ལས་ཞོར་སློབ་གྲྭ་
དང་མཚན་མོའི་སློབ་གྲྭར་སོང་ནས་རང་དགོས་ཤེས་བྱ་དང་ལག་རྩལ་རྐང་དྲུག་
བུང་བས་མེ་ཏོག་གི་རོ་བཅུད་ཀྱི་ཚུལ་དུ་ལེན་མ་ཟད། ཐ་ན་ལམ་ཁ་དང་སྒོ་རའི་
གད་ཕྱིས་བྱེད་མཁན་དང་། ཁོར་ཡུག་མཛེས་ལྗོངས་ལྟ་སྲུང་དོ་དམ་པ་ཚོས་
ཀྱང་རང་རང་གི་འགན་འཁྲི་ལེགས་པར་འཁུར་ཏེ། ཉིན་གང་རང་གི་ལས་
གནས་ཐོག་བློ་རྩེ་གཅིག་སྒྲིམ་དང། རང་ནུས་གང་ཡོད་ཀྱིས་རང་འགན་ལེགས་
པར་སྒྲུབ་པའི་བསམ་བློའི་འདུ་ཤེས་ནི་ཧ་ལས་ཤིང་ཧང་སངས་དགོས་པ་དང་།
ཡིད་སྨོན་འཆོར་ཞིང་སློབ་སྦྱོང་ཞུ་བའི་གནས་ཤིག་རེད་ལ། མི་མི་རེ་ངོ་རེས་
དུས་ཚོད་དང་ལས་དོན་ལ་བཅངས་པའི་འདི་ལྟའི་འདུ་ཤེས་ནི་ཧྲང་ཧའེ་གྲོང་
ཁྱེར་འདི་བཞིན་དཔལ་འབྱོར་དང་རིག་གནས་སོགས་ཕྱོགས་གང་ཐད་ནས་
འཕེལ་རྒྱས་མྱུར་བའི་རྒྱུ་རྐྱེན་གལ་ཆེ་ཞིག་ལོས་ཡིན་སྙམ། འདི་ལྟའི་བསམ་བློའི་
112



འདུ་ཤེས་ནི་ང་ཚོ་གདོང་དམར་བོད་མིའི་ངོས་ནས་བཤད་ན་ཆེས་དབུལ་ཞིང་
ཆེས་ཞན་པའི་གནས་ཤིག་ཏུ་སེམས།
གྲོང་ཁྱེར་ཆེན་པོའི་ལོངས་སྤྱོད་ཡོངས་སུ་ཚིམས་ནས་ལུས་སེམས་གཉིས་
ངལ་བའི་དུས་དེར། ཉིན་མོ་སེམས་དང་མཚན་མོ་ངའི་རྨི་ལམ་ནང་ཡང་ཡང་
འཆར་བ་ནི་ཐག་རིང་དུ་ལུས་པའི་ཕ་ཡུལ་བོད་ལྗོངས་ཀྱི་རྣམ་པ་ཁོ་ན་རེད། དེ་
དུས་ངས་ཕ་ཡུལ་དྲན་བྱུང་། སྔོ་ཞིང་དྭངས་བའི་ནམ་མཁའ་དང་། ལུ་གུའི་ཁྱུ་
ཚོགས་འདྲ་བའི་སྤྲིན་དཀར། མུ་མེད་གཡུ་མདོག་ཅན་གྱི་རྩྭ་ཐང་། མཚན་
མོའི་སྐར་ཚོགས་ལྟ་བུའི་དཀར་གནག་ཕྱུགས་རིགས་ཀྱི་ཚོགས་རྣམས་དྲན་བྱུང་།
དེ་དུས་ངས་མཐོ་སྒང་དྲན་བྱུང་། མཐོ་སྒང་གི་ཁ་བའི་མེ་ཏོག་དྲན་བྱུང་ལ་
བརྗིད་ཉམས་ཀྱིས་འགྱིང་བའི་གངས་རི་ཡང་དྲན་བྱུང་། ཕ་ཡུལ་དྲན་པའི་
སེམས་ཁམས་ནི་རླུང་ཁྲོད་བྱ་སྒྲོ་བཞིན་དུ་ཞི་ལྷོད་དུ་གནས་ཐབས་མི་འདུག་ལ།
ཕ་ཡུལ་དྲན་པའི་སེམས་ཁམས་ནི་རླུང་རྒོད་ཞིག་དང་མཚུངས་པར་འཇགས་
པའི་དུས་ཀྱང་མི་འདུག ཕ་ཡུལ་དྲན་དུས་གྲོང་ཁྱེར་ཆེན་པོའི་འདུ་ལོང་ནི་
སེམས་ཀྱི་ལོངས་སྤྱོད་མིན་པར་ཡིད་ཀྱི་མནར་གཅོད་ཞིག་དང་། ཕ་ཡུལ་དྲན་
དུས་གྲོང་ཁྱེར་ཆེན་པོའི་འདུ་འཛི་ནི་རྣ་བའི་བུ་རམ་མིན་པར་ཡིད་ལ་གཟན་
པའི་འཛེར་སྒྲར་སྣང་། ཕ་ཡུལ་དྲན་དུས་གྲོང་ཁྱེར་ཆེན་པོའི་སྤྲིན་སྨུག་གིས་
སྒྲིབས་པའི་ནམ་མཁའ་དང་། གངས་རི་མེད་པའི་ས་གཞི་ནི་བརླན་གཤེར་མེད་
པའི་ཞིང་ས་དང་མཉམ་ཞིང་། སྔོན་མོ་སྤང་དང་དཀར་ནག་ཕྱུགས་རིགས་མེད་
པའི་གྲོང་ཁྱེར་ནི་གནས་ཁང་དང་སྤུན་གྲོགས་མེད་པའི་ཐང་སྟོངས་ཤིག་དང་
གཉིས་སུ་མི་འདུག
དེ་དུས་ངས་ཐོག་བརྩེགས་མེད་པའི་ཁང་ཆུང་གྲུ་བཞི་དང་བརྗིད་ཉམས་
13



དབེན་ཞིང་རྩིད་ཁུད་ལས་གྲུབ་པའི་སྦྲ་ནག་དེ་ལུས་སེམས་བདེ་བའི་སེམས་ཀྱི་
གནས་ཁང་དང་། དཀར་ནག་ ཕྱུགས་ རིགས་དང་སྦྲ་ཟུར་ལ་ འཁོར་བའི་
འདོགས་ཁྱི། གཞན་ཡང་རི་ཀླུང་གང་སར་བག་ཕེབས་ལ་འཚོ་བའི་བདག་མེད་
སྲོག་ཆགས། གཡུ་ཞོང་འདྲ་བའི་སྤང་ལྗོངས་ནེའུ་སིང་སྟེང་རིན་ཆེན་སྣ་ཚོགས་
ཀྱིས་བརྒྱན་པ་ལྟ་བུའི་ཁྲ་ཚོམ་མེ་ཏོག་སོགས་སྙིང་ཉེ་བའི་སྤུན་གྲོགས་སུ་སྙམ་
བྱུང་། དབེན་ཞིང་ཡངས་ལ་རྩྭ་ཐང་དང་དྲོད་གྲང་སྙོམས་པའི་མཐོ་སྒང་གི་
ཡུལ་ལུང་དེ་སེམས་ནང་ནུབས་པ་མེད་པའི་ལྷ་ཡུལ་དང་། མིག་ནང་ངོམ་པ་
མེད་པའི་ཚོན་མདོག་སྣ་ལྔས་བརྒྱན་པའི་མཚར་སྡུག་འཇའ་ཚོན་ལྟར་མཛེས་
བྱུང་། ཕ་ཡུལ་དྲན་དུས་དེར་རོ་འཛིན་ལམ་དུ་ཞིམ་ལ་འབྱུང་གཞིར་འཕྲོད་
པའི་དཀར་མོ་ནས་ཀྱི་སྙིང་བཅུད་སྦྲང་དཀར་རྩམ་པ་དང་། དཀར་ཆུ་འོ་མའི་
ཉིང་ཁུ་སེར་ལྡན་འབྲི་མར་སོགས་ཟས་ཀྱི་བཅུད་དང་ཡིད་ཀྱི་རྟེན་དུ་བསམས་
བྱུང། ཕ་ཡུལ་དྲན་དུས་དཔྱིད་དུས་གཡུ་ལྟར་རབ་ཏུ་མཛེས་པའི་སྤང་ལྗོངས་
ནེའུ་གསིང་ད་ང་། དབྱར་དུས་སྤོས་ཤེལ་འདྲ་བའི་པད་ཁའི་མེ་ཏོག སྟོན་དུས་
གསེར་མདངས་སྙེ་མའི་རླབས་རྒྱུན་གྱི་ཉམས་སྣང་། དགུན་དུས་སྐྱ་འཐུལ་
འཐུལ་གྱི་ཁ་པའི་བྲོ་གར། དེ་བཞིན་མངར་སངང་སང་དུ་ལྡང་བའི་བསང་དྲི་
དང་གསལ་ལྷང་ལྷང་དུ་སྒྲོག་པའི་དྲི་སྒྲ་དང་ཆོས་སྒྲ་ལ་སོགས་པའི་མཐོ་སྒང་གི་
རྣམ་པ་དེ་དག་ངའི་ཡིད་སེམས་གཉིས་ལ་སྨིན་པའི་བདུད་རྩིར་བསམས་བྱུང་།
པ་རྒྱུ་མཚན་དེ་འདྲ་ཞིག་གི་དབང་གིས་ངས་སློབ་གྲྭའི་དྲ་ཐོག་སྟེང་དུ་སྤེལ་
བའི་《ཧྲང་ཧའེ་ཡིས་སྦྱིན་པའི་མྱོང་ཚོར་》ཞེས་པའི་རྩོམ་ཡིག་དེའི་ནང་ཧང་
ཧའེ་ནི་རྒྱལ་སྤྱི་རྒྱལ་ནང་གང་ནས་བཤད་ཀྱང་དཔལ་འབྱོར་དར་རྒྱས་ཆེ་ཞིང་།
འཕེལ་རྒྱས་ཀྱི་གོམ་འགྲོས་མྱུར་བའི་གྲོང་ཁྱེར་ཆེན་པོ་ཞིག་དང་། གངས་ལྗོངས་
114



ས་མཐོ་ནི་རང་མི་རིགས་ཀྱི་ཁྱད་ཆོས་མངོན་པར་འཕགས་ཤིང་། སེམས་རྒྱུད་
བཟང་ལ་བྱམས་སྙིང་རྗེ་ཆེ་བ། ཆོས་ལུགས་ཀྱི་ལྟ་བའམ་འདུ་ཤེས་ཀྱི་རྐྱེན་པས་
མི་དང་རང་བྱུང་ཁོར་ཡུག་དང་། རང་བྱུང་སྲོག་ཆགས་ སོགས་ཀྱི་བར་ཞི་
མཐུན་མཉམ་གནས་ཀྱི་རྣམ་པ་ཅུང་བཟང་བས། ནམ་མཁའ་སྔོ་ཞིང་དྭངས་ལ་
རི་ཆུ་གཙང་ཞིང་མཛེས་པ། རི་སྐྱེས་སྲོག་ཆགས་མོད་ཅིང་བག་ཕེབས་སུ་གནས་
པས་ཡུལ་སྐོར་བ་མང་པོའི་མིག་ནང་བདེ་ལྡན་ཞིང་ལྟར་མཛེས་པའི་གནས་ཁྱད་
པར་ཅན་ཞིག་ཡིན་པས། ང་ཚོས་ཧྲང་ཧའེ་མི་དམངས་ཀྱི་དུས་ཚོད་ཀྱི་ལྟ་བ་
དང་ལས་དོན་ལ་བཅངས་པའི་འདུ་ཤེས་དང་སྙིང་སྟོབས་ལ་སློབ་སྦྱོང་བྱས་ཏེ།
ལེ་ལོ་དང་སྒྱིད་ལུག་གི་བསམ་པ་རིང་དུ་དོར་བ་དང་། ཉི་མ་གང་འཁྱོལ་དང་
ཁྲལ་སེལ་སླ་བཅོས་ཀྱི་བསམ་པའི་རྩ་བ་བསྔོག་ནས་རང་འགན་རང་འཁུར་དང་།
རང་འགན་ལེགས་སྒྲུབ། ལག་གདང་དཔུང་སྒྲིག་དང་ཕྱར་བ་གྲུ་འདེགས་ཀྱི་
ཐོག རང་མི་རིགས་ལ་ཁྱད་དུ་མང་འ་བའི་ནང་སེམས་ཀྱི་ནོར་བུ་བྱམས་སྙིང་རྗེ་
དང་། ཕྱི་འཇིག་རྟེན་དངོས་པོ་གངས་ལྗོངས་ས་མཐོའི་ཐུན་མོང་མ་ཡིན་པའི་
མི་རིགས་ཀྱི་རིག་གནས་དང་རང་བྱུང་ཁོར་ཡུག་སྲུངས་སྐྱོང་གང་ལེགས་བྱས་ཏེ་
རང་གི་ཁྱད་ཆོས་སྲུང་འཛིན་ལེགས་པར་བྱ་དགོས། ཧྲང་ཧའེ་ཡི“ ཤར་ཕྱོགས་
ཀྱི་རྒྱན་གཅིག ( #s y9] zk) ཇི་ལྟར་མཐོ་ཡང་དུས་ནམ་ཡང་རི་བོ་ཇོ་མོ་
གླང་མ་ལས་མཐོ་མི་སྲིད་པ་དང་། ཧྲང་ཧའེ་ཡི་ནམ་མཁའ་ཇི་ལྟར་དྭངས་ཤིང་
གསལ་ཡང་གངས་ལྗོངས་ས་མཐོའི་ནམ་མཁའ་ལས་དྭངས་ཤིང་སྔོ་མི་སྲིད་
བོད་ལྗོངས་ས་མཐོས་རང་གི་ཁྱད་ཆོས་དེ་སྲུངས་འཛིན་བྱ་རྒྱུ་ནི་མཐར་ཐུག་གི་
འགྲོ་ལམ་དང་ཚེ་སྲོག་གི་འོད་སྣང་ཉག་གཅིག་རེད། ”ཅེས་བྲིས་མྱོང་། །
ཧྲང་ཧྲུའེ་ལ་དེང་རབས་ཚན་རིག་དར་ཆེ་ཡང་ང་ཧྲའེ་ལ་མཐོན་པོའི་



གངས་རི་དང་རྩྭ་ཐང་མི་འདུག ཧྲང་ཧྲའེ་ལ་ཐོག་བརྩེགས་ཀྱི་ནགས་ཚལ་སྟུག་
ཡང་ཧྲང་ཧྲུའེ་ལ་སྦྲ་ནག་གྲུ་བཞི་མི་འདུག ཧྲང་ཧྲའེ་ལ་མི་ཚོགས་ཀྱི་རླབས་རྒྱུན་
འཁྲུག་ཀྱང་ཧྲང་ཧྲའེ་ལ་ནོར་ལུག་གི་ཁྱུ་ཚོགས་མི་འདུག ཧྲང་ཧྲའེ་ལ་དེང་
རབས་འཕྲུལ་cངས་མང་ཡང་ཧྲང་ཧྲུའེ་ལ་རི་དྭགས་དང་གཅན་གཟན་མི་འདུག
ཧྲང་ཧའེ་ལ་རྒྱ་ཟས་ཀྱི་ལེའུ་མང་ཡང་ཧྲང་ཧཱའེ་ལ་མར་ཕྱུར་དང་རྩམ་པ་མི་
འདུག་ ཧྲང་ཧའེ་ཡི་འཕེལ་རྒྱས་ཀྱི་གོམ་སྟབས་མྱུར་ཡང་ཧྲང་ཧྲུའེ་ནས་ངའི་
ལ་རྒྱས་ཀྱི་གོམ་སྟབས་མར་ཕྱུར་དང་རྩམ་པ་
ཆུང་དུས་ཀྱི་དྲན་རྩ
དེ་ལྟར་ཧྲང་ཧའེ་ཡི་མི་ཚོགས་ཀྱི་རླབས་རྒྱུན་དང་འཁོར་ཚོགས་ཀྱི་ལང་
ལིང་འར་འུར་ཁྲོད་ངའི་སྟོང་སང་སང་དང་དྲན་ལྷང་ལྷང་གི་སེམས་པ་ནི་བསམ་
བརྗོད་ལས་འདས་པའི་མནར་གཅོད་ཆེན་པོ་ཞིག་ཡིན་པས། མནར་གཅོད་
དང་དྲན་གདུང་དེ་ཡིས་རྐྱེན་པས་མཐོ་སྒང་གི་བོད་ལྗོངས་དེ་ངའི་ཁེར་སེམས་
དང་དྲན་གདུང་སེལ་བའི་ཡིད་འོང་གི་གཡབ་མོ་ཞིག་དང་སེམས་ཁོང་གི་འབོད་
པ་སྙན་མོ་ཞིག་རེད་འདུག།
སློབ་སྦྱོང་མཇུག་སྒྲིལ་ལ་ཉེ་སྐབས་སློབ་རོགས་ཁག་ཅིག་དང་ལྷག་པར་དུ་
རྒྱ་རིགས་ཀྱི་སློབ་གྲོགས་མང་པོ་ཞིག་ནང་སའི་ས་ཆ་གཞན་ལ་འགྲོ་རྒྱུའི་སྟ་གོན་
བྱེད་མོད། ང་ཚོ་བློ་མཐུན་པའི་རོགས་པ་འགས་སྔ་ས་ནས་ཧྲང་ཧའེ་ནས་ལྷ་ས་
བར་གྱི་མཁའ་འགྲུལ་པ་སེ་ཉོས་ནས་ཕ་ཡུལ་ལ་ལོག་རྒྱུའི་ཉིན་དེ་སྒུག་ནས་
བསྡད་། ཧྲང་ཧའེ་ནས་གནམ་གྲུ་འཕུར་རྗེས་སེམས་ནང་གང་མགྱོགས་ཕ་ཡུལ་
བོད་ལྗོངས་ལ་སླེབ་རྒྱུའི་དགའ་སྣང་ནི་སྨྲ་བསམ་བརྗོད་ལས་འདས་
གནམ་གྲུ་བོད་ཀྱི་མཁའ་དབྱིངས་སུ་བསླེབས་ནས་གནམ་གྲུའི་སྒེའུ་ཁུང་
བརྒྱུད་ས་ངོས་སུ་ལྟ་སྐབས། ལ་ལར་རྣོ་ངར་ཅན་གྱི་དངུལ་གྱི་རལ་གྲིས་དར་
{{6



དཀར་བརྟོལ་བ་ལྟར་རྩེ་མོ་སྤྲིན་གསེབ་ལས་ཐོན་པ་དང་། འགའ་རེ་ཕ་ལམ་
མམ་ཆུ་ཤེལ་གྱིས་བརྩེགས་པའི་མཆོད་རྟེན་བཞིན་དབྱིབས་དང་མཐོ་དམན་མི་
འདྲ་བའི་གངས་རི་དང་། ལ་ལར་རྩེ་མོ་རྣོ་བའི་མདུང་གྱེན་ལ་སླངས་པ་སྟ་བུའི་
རྣོ་ངར་ཅན་གྱི་བྲག་རི། གཞན་ཡང་མང་ལ་ཕྲེད་གཞུང་གང་སར་དར་སྔོན་
གྱིས་སྡོམ་དྲ་འཐེན་པའི་པའམ་པ་ཏྲ་ལྟ་བུའི་ཆུ་དང་ཆུ་ཕྲན་དང་། གཡུ་ཡི་མེ་
ལོང་ལྟ་བུའི་ཆེ་ཆུང་མི་མཚུངས་པའི་མཚོ་དང་མཚེའུ་སོགས་རྒྱུན་པར་དྲན་པའི་
ལམ་དང་རྨི་ལམ་གྱི་ཞིང་དུ་ཡང་ནས་ཡང་དུ་འཆར་བའི་གངས་ལྗོངས་ས་མཐོའི་
ཁྱད་དུ་མཚར་བའི་ཡུལ་ལྗོངས་རྣམས་འདྲེན་བྱེད་ལམ་དུ་དངོས་སུམ་དུ་འཆར་
སྐབས། སེམས་པ་ནི་གློ་བུར་དུ་མཐའ་ཡས་རྒྱ་མཚོའམ་མུ་མེད་རྩྭ་ཐང་དང་
ནམ་མཁའ་ལྟར་བག་ཡངས་དང་བཅས་བདེ་སྣང་ཞིག་གིས་རབ་ཏུ་མྱོས་ནས།
ལུག་ཁྱུ་ལྷས་ལས་འདོན་པའམ་རྟ་ཕོ་འདོགས་ཐག་ལས་གློད་དེ་མུ་མེད་རྩྭ་ཐང་
དུ་རང་འདོད་བཞིན་དུ་རྒྱུག་འགྲོས་བྱེད་པ་ལྟ་བུའི་དགའ་སྣང་དང་བདེ་སྣང་ནི་
ཡིག་ཐོག་ཏུ་ཕབ་པའི་བློ་སྤོབས་བདག་ལ་མ་མཆིས། སྐབས་དེའི་གནམ་གྲུའི་
ནང་གི་ང་ཚོས་འཚང་ཁ་ཤིག་ཤིག་ངང་མཛེས་སྡུག་རི་མོ་ལྟ་བུའི་བོད་ཡུལ་ཀྱི་
མཛེས་ལྗོངས་དག་མིག་གི་ལོངས་སུ་སྤྱོད་སྐབས། སེམས་ནང་རང་ཉིད་ནི་
གནམ་གྲུའི་ནང་གི་འགྲུལ་པ་དེ་མིན་པར། དགུང་སྔོན་དབྱིངས་སུ་གཤོག་རྩལ་
ཡངས་པོར་ངོམ་པའི་བྱ་རྒྱལ་རྒོད་པོ་ལྟ་བུའི་མྱོང་སྣང་མཚར་པོ་དེ་ནི་མི་ཚེ་གང་
པོར་བརྗེད་པར་དཀའ།
17



མཐུན་སྒྲིལ་དང་གཏོར་བརླགས།
ང་རང་ནི་ཆུང་བྱིས་པའི་དུས་ནས་དཔེ་དེབ་ལྟ་གྱུར་དགའ་བའི་མི་ཞིག་
ཡིན་ལ། ལྷག་པར་དུ་བོད་ཡིག་གི་དཔེ་དེབ་ལྟ་ཀློག་བྱ་རྒྱུར་དེ་བས་དགའ་བ་
ཡིན། ཆུང་བྱིས་པའི་དུས་ཀྱི་འཚོ་བའི་བར་ཐོངས་དང་བྲལ་ནས་ལོ་ངོ་བཅུ་
ཕྲག་འགའ་སོང་ཡང་། དཔེ་དེབ་ལྟ་རྒྱུར་དགའ་བའི་ངའི་རང་གཤིས་དེ་གཏན་
ནས་མ་ཉམས་པས། ངས་དུས་ད་ལྟའང་དཔེ་དེབ་ལྟ་རྒྱུ་དེ་དགའ་ཕྱོགས་ཤིག་
དང་བརྩི་དད་ཞིག་ཏུ་བྱས་ཏེ། ལོ་ལྟར་བོད་ཕྱི་ནང་གི་བོད་ཡིག་གི་དུས་དེབ་
དང་ཚགས་པར་མི་ཉུང་བ་ཞིག་མངགས་ཉོ་བྱེད་པ་མ་ཟད། ནམ་རྒྱུན་དཔེ་
དེབ་ཁང་དུ་སོང་ནས་ཕ་སྐད་རྣལ་མའི་ལམ་ནས་བྲིས་ཤིང་། ལྟ་འདོད་ཡོད་
པའི་དཔེ་དེབ་གསར་པ་ཞིག་ལྟ་ཀློག་ཐུབ་རྒྱུར་རེ་བ་ཆེན་པོ་བྱེད་ཀྱི་ཡོད། དེ་
དང་ཕྱོགས་མཚུངས་ངས་དེང་དུས་ཀྱི་ཆ་འཕྲིན་གྱི་འབྱུང་ས་ཁུངས་ཏེ། དྲ་རྒྱུར་
བཞུགས་ནས་ནམ་རྒྱུན་བོད་ཀྱི་དྲ་ཐོག་ཁག་ལས་འབྲེལ་ཡོད་རྩོམ་ཡིག་དང་།
གསར་འགྱུར། དཔེ་འཕྲིན་སོགས་ལ་དོ་སྣང་ཆེན་པོ་བྱེད་ཀྱི་ཡོད།
དེ་ལྟའི་ཁྲོད་དུ་ང་རང་གི་རིག་པའི་ཞིང་ལ་དགོས་པའི་ཤེས་བྱའི་སྦྲང་
ཆར་དང་། བསམ་པའི་ཡུལ་ལ་མཁོ་བའི་བློ་འབྱེད་ཀྱི་བག་ཆགས་ཤིག་ཡོང་གི་
འདུག་ལ། དེ་ལ་དེ་འབྲེལ་གྱིས་སྤྲོ་སྣང་ཡང་མང་པོ་ཞིག་མྱོང་ཐུབ་མོད། ད་
ལྟའི་ཆར་དྲ་པར་མྱུལ་བ་དང་བསྟུན་ནས་ངའི་སེམས་ཀྱི་མཁའ་ལ་དངངས་
118



འཚབ་དང་ཐ་ན་འཇིགས་སྣང་གི་སྨུག་སྤྲིན་ཞིག་ལུས་དང་གྲིབ་མ་བཞིན་དུ་ཁྱབ་
འོང་བ་ནི། དེང་སྐབས་ང་ཚོ་བོད་ཀྱི་སྨྱུག་ཐོགས་པ་དང་། ཀློག་པ་པོ་མི་ཉུང་
བ་ཞིག་གི་སེམས་ངོས་སུ་“ ཤ་གྲོད་པ་མིས་ཟ་ན་ཞིམ་མདོག་ཁ་པོ་དང་
། རང་
གིས་ཟ་ན་སོ་སྲུབས་ལ་འཛུལ་” ཞེས་པའི་དཔེ་ལྟར་ང་རྒྱལ་དང་ཞེ་སྡང་གི་མེ་ལྕེ་
ལྷབ་ལྷབ་ལ་འབར་བཞིན། གཞན་ལ་ཟུར་ཟ་དང་འཕྱ་དམོད་ཙམ་མ་ཟད།
རང་སྣང་གང་དྲན་དང་མཇུག་འབྲས་ལ་བསམ་བློ་གཏན་ནས་མ་གཏང་བར།
མི་གཤིས་ལ་ཐོག་རྡུང་གཏོང་བའི་ལམ་སྲོལ་ངན་པ་ཞིག་རླུང་ལྟར་ལྡིང་ཞིང་རྡུལ་
ལྟར་འཚུབ་བཞིན་མཆིས། །
་དེ་ཡང་མི་བུ་གང་ཞིག་གིས་སྤྱི་དོན་ལ་བསམས་ནས་རིག་གནས་སམ་
སློབ་གསོ་སོགས་ཀྱི་ཐད་རྩོམ་ཡིག་ཞིག་སྤེལ་བའམ། དཔེ་དེབ་ཞིག་བརྩམས་
ནས་འགྲེམས་སྤེལ་བྱེད་པ། ཡང་ན་རིག་རྩལ་དང་རྩོམ་རིགས་ལ་སོགས་པའི་
ཚོགས་པ་གང་ཞིག་སྒྲིག་འཛུགས་བྱས་ཚེ། དེ་ལ་མ་འདོད་པའི་གཏམ་བཤད་
དང་ངན་སྨད་བྱེད་པའམ། ཡང་ན་རིག་གནས་གསར་རྙིང་གཉིས་བར་དང་།
ཡང་ན་ཆོས་ལུགས་དང་ཚན་རིག་སོགས་ཀྱི་བར་ལ་ལྟ་ཕྱོགས་དང་མཐོང་ཕྱོགས་
མ་མཐུན་ཕྱིན་ཕྱོགས་གཞན་དེ་ལ་མ་འདོད་དམའ་འབེབས་བྱེད་པ་མ་ཟད་མི་
གཤིས་ཀྱི་རྒོལ་རྡུང་བྱེད་རྒྱུར་ཧ་ཅང་དགའ། །
མ་གཞི་དེ་ནི་སྐྱེ་བོ་གང་དེའི་བྱ་སྤྱོད་དམ། གྲུབ་འབྲས། ཡང་ན་བསམ་
བློའི་འཁྱེར་བཟོའམ་ལྟ་བ་དེ་ཁས་ལེན་མ་བྱས་པ་ཞིག་ཡིན་ལ་དེ་ལྟར་བྱས་ཀྱང་
ཆོག་སྟེ། རླབས་ཆེན་གཙོ་འཛིན་མའོ་ཀྲུའུ་ཞིས་ཡན་ཨན་རིག་རྩལ་གྲོས་ཚོགས་
ཐོག་མཁས་བརྒྱ་འགྲན་གླེང་དང་མེ་ཏོག་མཉམ་བཞད་ཀྱི་རིག་རྩལ་བལྟ་བ་གླེང་
བ་བཞིན། རིགས་མི་འདྲ་བའི་ལྟ་ཚུལ་དང་བསམ་ཚུལ་ཡོད་སྲིད་ལ་ཡོད་དགོས་
119



ངེས་ཀྱང་
། ང་ཚོས་ཕྱོགས་སོ་སོའི་བསམ་བློའི་ལྟ་བ་བརྗེས་རེས་བྱེད་སྐབས།
ཁོངས་ཡང་དཀྱེལ་ཆེའི་ལྟ་བ་ཡང་དག་ཞིག་བཟུང་ནས་དཔྱད་ཞིབ་དང་། གླེང་
སློང་། གྲོས་མོལ་བྱེད་དགོས་པ་ལས། རང་མཁས་པའི་མཁས་པ་དང་གཞན་
བླུན་པོའི་བླུན་པོའི་གནས་སུ་བཞག་ཏེ་ཕར་ངོས་ལ་ཁྱད་བསོད་དང་སྣངས་ཆུང་
ཙམ་མ་ཟད། མི་གཤིས་ཀྱི་ཕར་རྒོལ་བྱེད་ཐབས་ནི་ཅིས་ཀྱང་མི་རུང་། དེ་ལྟའི་
བྱེད་ཚུལ་དང་དེའི་མཇུག་འབྲས་ལ་ཞིབ་ཏུ་བསམས་ན་དེ་ནི་མི་རིགས་ནང་ཁུལ་
གཏོར་བརླགས་ཀྱིས། མི་རིགས་འདི་བཞིན་ཉམས་གུད་དུ་གཏོང་བའི་ཡ་མ་
བརླ་ལ་སྐྱག་བྲོ་བའི་བྱ་སྤྱོད་ཐ་ཤལ་ཞིག་ལས་མ་འདས།
དེ་ནི་ང་ཚོས་མིག་ཏུ་མི་འཆད་ཅིང་མི་སེམས་ལ་མི་འབབ་པའི་བྱ་སྤྱོད་
མཐའ་དག་མ་གོ་མ་མཐོང་གི་ཚུལ་དུ་འཇོག་པའམ། ནོར་འཁྲུལ་ཅན་གྱི་བསམ་
བློ་དང་ལྟ་བ་གང་ཞིག་མཆིས་ཀྱང་ཡོད་ཚད་གོ་ཡངས་སུ་གཏོང་དགོས་ཞེས་པའི་
དོན་མ་ཡིན་ཏེ། དེ་ལྟའི་གནས་ཚུལ་ཞིག་ཡིན་ན་གནས་ལུགས་རྒྱུ་མཚན་དང་
ལྡན་པའི་སྒོ་ནས་གསལ་འདོན་དང་། རང་གཞན་ཀུན་ལ་སྨན་པའི་སྐུལ་སློང་
དང་འདུ་ཤེས་ཤིག་འཛིན་ནས་ལྟ་བ་ཡང་དག་གིས་སྐྱོན་བརྗོད་བྱས་ན་ཆོག་མོད།
མནོ་བསམ་གང་དྲན་དང་མ་རབ་ཐོ་ ཤལ་ གྱི་སྒོ་ནས་གཞན་ལ་སྨྲ་སྒོའི་དུག་
མཚོན་འཕེན་ཏེ་དམའ་འབེབས་དང་མི་གཤིས་ལ་ཐོག་རྡུང་གཏོང་རིགས་ནི་
ཤིན་ཏུ་ནས་མི་འོས།
དེང་གི་ཆར་དཔེ་དེབ་ལྟ་ཀློག་དང་ལྷག་པར་དུ་དྲ་ཐོག་ལ་མྱུལ་དུས།
མཐོང་ལམ་དུ་མངོན་མང་བ་ནི་མི་བུ་གང་ཞིག་གིས་རྩོམ་ཡིག་གམ་དཔེ་དེབ་
གསར་འདོན་བྱེད་པ་དང་། ཡང་ན་སྐྱེ་བོ་སུ་ཞིག་གིས་སྤྱི་ལ་སྨན་པའི་འདུ་ཤེས་
ཀྱིས་བྱ་སྤྱོད་གང་ཞིག་སྤེལ་བ། གཞན་ཡང་བསམ་བློའི་ལྟ་བ་མི་མཐུན་པའི་
120



:
|
རིགས་ཐོན་ཚེ་བོད་ཀྱི་ཤེས་ཡོན་ཅན་དུ་བརློམས་པའི་སྨྱུག་ཐོགས་པ་དང་། དྲ་
ཞུགས་པ་མང་པོ་ཞིག་ནས་དུས་བབ་དང་། མཇུག་འབྲས་སོགས་གང་ལའང་མི་
ལྟ་བར་བསམ་བློར་གང་དྲན་དང་། སྨྱུག་རྩེ་ལས་གང་ཐོན་གྱིས་མ་འདོད་པའི་
ཚིག་མཚོན་འཕེན་པར་བྱེད།
ད་ལྟའི་གནས་བབ་ལ་བསམས་ན་དེ་ལྟར་བྱེད་པའི་དུས་ཤིག་གཏན་ནས་
མ་ལགས་ཏེ། ང་ཚོ་བོད་པ་ནི་རང་རྒྱལ་མི་གྲངས་དུང་ཕྱུར་བཅུ་གསུམ་ལྷག་
ཙམ་དེའི་ནང་དུ་གྲངས་འབོར་ཧ་ཅང་ཉུང་བའི་གྲངས་ཉུང་མི་རིགས་ཤིག་ཡིན་
པས་མ་ཚད། ལོ་རྒྱུས་དང་དོན་དངོས་སོགས་རྒྱུ་རྐྱེན་སྣ་ཚོགས་ཀྱིས་རྐྱེན་པས་
དཔལ་འབྱོར་དང་། དེང་རབས་རིག་གནས། སློབ་གསོ་སོགས་གཞན་དང་
བསྡུར་ཚེ་ད་དུང་རྗེས་ལུས་ཡིན་པ་མ་ཟད། མི་དམངས་མང་ཆེ་བའི་རིག་
གནས་དང་བསམ་བློའི་བྱང་ཚད་མཐོ་པོ་མེད་པ། ཡིག་རྨོངས་བ་མང་བ།
རིག་གནས་པའམ་ཤེས་ཡོན་ཅན་དུ་བགྲང་རུང་བའི་མི་སྣ་མང་པོ་མེད་པའི་ཁར།
སྤྱི་པའི་ལས་དབང་ལ་བསམ་གཞིགས་དང་། མི་རིགས་ཀྱི་འཕེལ་རྒྱས་ཀྱི་ཆེད་
དུ་འབད་འབུངས་བྱེད་མཁན་གྱི་རྟོགས་སད་ཅན་ཚེད་ཉུང་བ་མ་ཟད། ད་ཡོད་
ཀྱི་ཤེས་ཡོན་ཅན་གྱི་ནང་དུའང་རང་གི་ཕ་སྐད་རྣལ་མ་བེད་སྤྱོད་བྱེད་མཁན་
ཉུང་ཉུང་རེད། དེ་ནི་ད་ལྟའི་བོད་ཀྱི་དོན་དངོས་གནས་ཚུལ་ཡིན་པས་གནས་
བབ་འདི་འདྲ་ཞིག་གི་འོག་ཏུ་བོད་ཡིག་བཀོལ་སྤྱོད་བྱེད་བཞིན་པའི་ཚོགས་པ་
ཆུང་ཆུང་དེའི་ནང་། ད་དུང་ཡང་ཕན་ཚུན་བར་ལ་མཐོ་མནོན་དང་གཏོར་
བརླགས་བྱེད་པ་ནི་ཤིན་ཏུ་ནས་ཉེན་ཁ་ཆེ་བའི་གནས་ཤིག་ལོས་ཡིན།
གནས་བབ་འདི་འདྲ་ཞིག་གི་འོག་ཏུ་ཕ་སྐད་སྤྱོད་བཞིན་པའི་མི་རེ་རེ་ནི་
སྨག་གསེང་རྒྱང་བཞུད་པ་རེ་རེ་ཡིན་ན། ཕན་ཚུན་སེམས་གསོ་དང་ཕན་ཚུན་
12i



རོགས་རམ། ཕན་ཚུན་སྐུལ་ལྕག་ཐོག་ལག་གདང་དཔུང་སྦྲེལ་གྱིས་མདུན་ནས་
མདུན་དུ་སྙེག་རྒྱུ་ནི་གལ་འགངས་ཤིན་ཏུ་ཆེ་བའི་དོན་ཞིག་ལོས་ཡིན། །
་་ང་ཚོ་མི་བུ་སྒེར་ནས་ཆ་བཞག་ན་རྒྱལ་ཁབ་དང་མི་རིགས་འདི་ལ་ཕན་
ཞིང་། རང་གིས་འཇོན་པའི་ལས་ཀ་ཞིག་ཡིན་ན་ངེས་པར་རྩོམ་དགོས་ལ།
གལ་ཏེ་རང་གིས་མ་འཇོན་ན་གཞན་གྱིས་བྱས་པ་དེར་ཡི་རངས་གུས་བཀུར་དང་
བཅས་སྔར་ལས་ཡག་ཐོག་ཡག་བརྩེགས་ཡོང་རྒྱུར་སྐུལ་ལྕག་བྱེད་ན་འོས་མོད།
ཤ་གྲོད་པ་རང་གིས་ཟ་ན་སོ་སྲུབས་ལ་འཛུལ། གཞན་གྱིས་ཟ་ན་སྙིང་རླུང་
ལངས་པའི་ཚུལ་དེ་སྟོན་རྒྱུ་མེད་ལ་དེ་ལྟར་བྱས་ཚེ་གཞན་སེམས་ལ་ཕོག་ཐུག་
གཏོང་རྒྱུ་མ་ཟད། སྤྱི་དོན་ཁུར་དུ་བླངས་རྒྱུའི་སེམས་ཤུགས་ཉམས་འགྲོ་ལ།
ཤེས་ཡོན་པ་དང་བསམ་བློ་བ་ལྟ་བུའི་ཁྱེད་རང་གི་ཉམས་དང་ཚུལ་དེའང་འཆོར་
རྒྱུ་ལས་མ་འདས་ཤིང་། དེ་ལས་ཀྱང་ཚབས་ཆེ་བ་ནི་སྤུན་ཟླ་ནང་ཁུལ་གྱི་སེམས་
ནང་རྨ་ཁ་ཆེན་པོ་ཞིག་བཞག་ནས། ནང་བཀྲ་མ་ཤིས་ན་ཕྱི་དོན་མི་གྲུབ་པའི་
དཔེ་རུ་གྱུར་རྒྱུ་ལས་མ་འདས། །
མ་གཞི་ད་ལྟའི་ཆར་བསམ་བློ་སྣ་ཚོགས་དང་ལྟ་བ་སྣ་ཚོགས་རླབས་རྒྱུན་
བཞིན་འཁྲུག་ང་འི་དུས་ཡིན་ནའང་། རི་བོང་གི་པགས་པར་འཐེན་ཞེ་མེད་ཟེར་
བའི་དཔེ་ལྟར་ཡར་རྒྱས་དང་སྔོན་ཐོན་ཆེ་བའི་མི་རིགས་གཞན་དང་བསྡུར་ན་
རང་མི་རིགས་འདི་བཞིན་རྗེས་སུ་ལུས་ནས་ཡོད་པས། ང་ཚོས་མིག་མདུན་གྱི་
དོན་དངོས་དང་། རྒྱང་རིང་གི་ལས་དབང་ལ་བསམས་ནས་མཐུན་སྒྲིལ་བྱེད་རྒྱུ་
ནི་གལ་འགངས་ཆེ་བའི་གནད་དོན་ཞིག་ཏུ་སེམས།།
ལོ་རྒྱུས་ལ་ཕྱི་རྐྱང་ཞིག་བྱས་ན་ང་ཚོར་སྣ་སུན་དང་བསླབ་བྱ་མང་དག་
ཞིག་ཡོད་དེ། དཔེ་མཚོན་ཙམ་དུ་བརྗོད་ན་བོད་ཙན་པོའི་དུས་བོད་ཀྱི་བཙན་
122



པོ་མཐའ་མ་གླང་དར་འདས་ཚུལ་དང་དེ་ལས་ཕོག་པའི་ཕམ་ཁ་དང་། བོད་ཀྱི་
ཉེ་རབས་ལོ་རྒྱུས་ཐོག་མཁས་དབང་དགེ་འདུན་ཆོས་འཕེལ་གྱི་གྱོད་གཞི་ལས་
འཛམ་བུ་གླིང་དེར་བརྙེད་པར་དཀའ་བའི་གཡང་ཊི་ཞིག་ཧྲུག་ཆགས་ལ་སོང་
ཚུལ་སོགས་ནི་ང་ཚོའི་བསླབ་བྱ་གསོན་པོ་ཉག་གཅིག་མ་ཡིན་ནམ། མདོར་ན་
གཞན་ལ་བལྟ་བའི་མིག་ཡོད་ཀྱང་རང་ལ་བལྟ་བའི་མེ་ལོང་དགོས་ཞེས་པའི་
ལེགས་བཤད་བཞིན་གཞན་མཐོང་ཐུབ་དགོས་ལ་རང་ངོས་ཀྱང་མཐོང་དགོས།
གཞན་ལ་བཤགས་བཅོས་བྱེད་པ་དང་དུས་མཚུངས་རང་གི་བསམ་བློ་དང་ཀླད་
པ་ལའང་བཤགས་བཅོས་བྱ་དགོས། བཤགས་བཅོས་བྱས་ནས་ཀྱང་ཡང་དག་
པ་དང་སྤྱི་ཕན་གྱི་བསམ་བློ་དང་འདུ་ཤེས་ཤིག་བཅངས་ནས། མཐུན་མོང་ཐོག་
འབད་འབུངས་བྱས་ཏེ། ང་ཚོའི་མི་རིགས་འདི་སྔོན་ཐོན་མི་རིགས་རྣམས་ཀྱི་
མདུན་གྲས་སུ་ཚུད་པ་བྱ་རྒྱུ་ནི། མི་རིགས་དར་རྒྱས་ཡོང་རྒྱུའི་ལམ་བུ་ཉག་
གཅིག་རེད་ལ་ང་ཚོའི་རྗེས་ལུས་ཀྱི་རྣམ་པ་སྟེ་ལས་དབང་ལ་འགྱུར་བ་གཏོང་
རྒྱུའི་ཐབས་དམ་པ་དེའང་རེད། །
ང་ཚོའི་རྗེས་ལུས་ཀྱི་རྣམ་པར་འགྱུར་བ་གཏོང་རྒྱུ་ནི་བསམ་ཚོད་ལྟ་བུའི་
སླ་བ་ཞིག་མ་ཡིན་ཏེ། ང་ཚོའི་མདུན་དུ་ལྷག་པའི་ལམ་བུ་ནི་ཤིན་ཏུ་ནས་དཀའ་
ཁག་ཆེ་བའི་བྲག་ལམ་གཡང་གཟར་ཅན་གྱི་ཕྲེད་དུ་འཐེན་པའི་རྡོ་ཟམ་ཕྲ་མོ་
ཞིག་དང་མཚུངས་པས་ན། ང་ཚོ་འཕྲང་ལམ་གཡང་གཟར་དེ་བརྒྱད་ནས་བདེ་
མོའི་སྤང་ལ་སླེབ་དགོས་ན། ངེས་པར་དུ་རྡོ་ཟམ་ཕྲ་མོ་དེའི་ཐོག་ལག་གདང་
དཔུང་འབྲེལ་དང་། བློ་གཅིག་སེམས་མཐུན། གཅིག་ཕན་གཅིག་རོགས་ཀྱིས་
བསྐྱོད་དགོས། གལ་ཏེ་དེ་ལས་ལྡོག་ན་ང་ཚོ་གཏིང་མཐའ་དཔོག་དཀའ་བའི་
རྗེས་ལུས་ཀྱི་གཡང་གཟར་དུ་ལྷུང་ནས་ཤ་འཐོར་རུས་འཐོར་དུ་འགྲོ་རྒྱུ་ནི་ང་
123



་
ཚོའི་མཐའ་མའི་ལས་དབང་ལས་མ་འདས་ཤིང་། ཡ་ང་བའི་ལམ་བུ་འདི་འདྲ་
ཞིག་གདམ་ག་བྱེད་མཁན་ཡང་ང་ཚོ་རང་ཉིད་ཡིན་པས། དེ་ནི་ལོ་རྒྱུས་ཀྱི་སྐྱོ་
གར་ཞིག་དང་ཆུང་ས་ནས་བཤད་ན་ང་ཚོའི་ངོ་ཚ་དང་འགན་འཁྲི་ཡིན་ལ། ཆེ་
ས་ནས་བྱས་ན་གསབ་ཏུ་མེད་པའི་གྱོང་གུད་ཞིག་དང་སུབ་ཏུ་མེད་པའི་ནག་
ཉེས་ཤིག་མ་ཡིན་ནམ།
་
，
24



ང་དང་རྩོམ་རིག
རྩོམ་རིག་ནི་རྩྭ་ཐང་དུ་བཞད་པའི་མེ་ཏོག་ཞིག་ཡིན་པའི་དབང་དུ་བྱས་
ན། ང་རང་ནི་མེ་ཏོག་དེ་ལ་བརྟེན་པའི་རྐང་དྲུག་བུང་བའམ་ཕྱེ་མ་ལེབ་དེ་ཡིན་
ཚོད་རེད། མིག་ལ་མཛེས་པའི་ཁ་དོག་དང་། སྣ་ལ་ཞིམ་པའི་དྲི་ངད། རེག་
བྱར་འཇམ་ཞིང་མཉེན་པའི་འདབ་མ། ད་དུང་མེ་ཏོག་གི་ཟིལ་འབྲུ་དང་མེ་
ཏོག་གི་རོ་བཅུད་སོགས་ནི་རྩོམ་རིག་ལ་མངའ་བའི་ཁྱད་གཞི་དང་ཁྱད་ཆོས་ཡིན་
ལག དེ་ནི་ང་དང་ང་རང་འདྲ་བའི་མི་རྣམས་ཀྱི་བློ་ཡིད་འགུགས་པའི་ལྕགས་ཀྱུ་
རྣོན་པོ་དེ་ཡིན་པས། ཆུང་བྱིས་པའི་དུས་ནས་རྩོམ་རིག་ཡིད་ཀྱི་དགའ་མ་དེས།
ང་རང་རྩོམ་རིག་མིག་འགྱུའི་ཞིང་ཁམས་དེར་བསླུ་བྲིད་ཀྱི་གཡབ་མོ་ཡང་ཡང་
བྱེད་པས། ད་བར་མི་ལོ་འདི་ལྟར་མང་པོ་མང་པོ་ཞིག་ལ། ང་རང་ཡིད་འོང་
དགའ་མ་དེའི་ནེམ་ཞིང་འཇམ་ལ་བདེ་ཞིང་སྐྱིད་པ། དྲོད་ཁོལ་སྙོམས་པའི་བྲང་
ཁ་དེ་ནས་ཕྱིར་ལྡོག་བྱེད་པའི་བློ་སྤོབས་གཏན་ནས་མེད་པར་གྱུར།
་ང་རང་ངོས་ནས་བཤད་ན་རྩོམ་རིག་ལ་མྱོང་རོལ་བྱེད་པའི་བརྒྱུད་རིམ་
ནི། མུ་ཡངས་རྩྭ་ཐང་ཞིག་ཏུ་མེ་ཏོག་སྣ་ཚོགས་ལྷམ་མེར་བཞད་ཅིང་། བསིལ་
བསིལ་རླུང་བུས་མེ་ཏོག་རྩི་ཤིང་ཀུན་ལ་འཇིམ་པའི་རེག་བྱ་དང་བསིལ་བའི་སྣང་
བ་སྐྱིད་པོ་ཞིག་སྦྱིན་པའི་དུས། ཕྱེ་མ་ལེབ་དང་རྐང་དྲུག་བུང་བས་གར་སྟབས་
གཤོག་རྩལ་ངོམ་ཞིང་། མེ་ཏོག་ཅིག་ནས་གཅིག་དུ་རང་དགའ་རང་འདོད་དུ་
125
*
1:



འཕུར་ཏེ། དེའི་དྲི་ཞིམ་དང་རོ་བཅུད་ལོངས་སྤྱོད་ཀྱིས་རང་ལ་མཁོ་བའི་སྦྲང་
རྩི་གསོག་འཇོག་བྱེད་པའི་བརྒྱུད་རིམ་དེ་རེད་ཅེས་བརྗོད་ན་ཐལ་སྐྱོན་གཏན་
ནས་ཡོད་མི་སྲིད་སྙམ།
ཕྱེ་ལེབ་དང་བུང་བའི་ངོས་ནས་བཤད་ན་མེ་ཏོག་ལ་རྩེན་ཅིང་། མེ་ཏོག་
གི་དྲི་ཞིམ་དང་མེ་ཏོག་གི་ཉིང་བཅུད་ལོངས་སྤྱོད་བྱེད་པ་ནི་འཚོ་ཐབས་དང་
གསོན་ཐབས་ཤིག་ཡིན་མོད། ངས་རྩོམ་རིག་ལ་མྱོང་རོལ་བྱེད་པ་ནི་གསོན་
ཐབས་ཤིག་མིན་ཡང་། དེ་ནི་རྩི་ཤིང་མེ་ཏོག་ལ་སྦྲང་ཆར་ཉི་ཟེར་དང་། ཚེ་
སྲོག་ལ་ཁ་རླུང་མཁོ་བ་བཞིན་ངའི་འཚོ་བའི་ནང་མེད་ཐབས་མེད་པ་ཞིག་ཡིན།
གང་ཡིན་ཟེར་ན་ངས་རྩོམ་རིག་དང་ཐོག་མར་འགྲོགས་པའི་དུས་དེ་ནས། ངའི་
ཡིད་ཀྱི་སྟན་པ་དེ་ཡི་ཕྱོགས་སུ་ཡོངས་སུ་ཤོར་ནས། རྩོམ་རིག་ནི་ངའི་འཚོ་བའི་
ནང་ཟ་འཐུང་གི་རོ་བཅུད་ཀྱི་ཚུལ་དུ་གྱུར་ཏེ། རྩོམ་རིག་ལོངས་སུ་སྤྱོད་རྒྱུ་མེད་
པའི་ནམ་ཟླ་ནི། ཟས་ལ་བཅུད་དང་སྤང་ལ་མེ་ཏོག་མེད་པ་ལྟར་འཚོ་བར་སྙིང་
པོ་མེད་པའི་སྣང་བ་ཞིག་སྦྱིན་པར་བྱེད། །
རྩོམ་རིག་་ནི་སྤགས་དང་ཤ་ལྟ་བུར་ངའི་གྲོད་པ་མི་རྒྱུགས་ཀྱང་། རྩོམ་
རིག་ནི་མར་དང་ཇོ་འདྲ་བར་ཟས་ཀྱི་རོ་བཅུད་དང་ཡིད་ཀྱི་དང་ག་འཕེལ་འགྲོ།
རྩོམ་རིག་ནི་དང་ལྡན་པའི་སེམས་སུ་སྒོམ་པའི་རྩ་བའི་བླ་མ་ལྟར་ཕྱི་མའི་ཡར་
འདྲེན་མི་ནུས་ཀྱང་། གར་སྟབས་དང་རོལ་དབྱངས་ལྟར་ང་ལ་གནས་སྐབས་ཀྱི་
བདེ་སྣང་མཚར་པོ་ཞིག་སྦྱིན་པ་མ་ཟད། མི་སེམས་ཀྱི་སྤང་ཐང་ཡངས་མོར་རྩི་
ཤིང་མེ་ཏོག་དང་། རྟ་ནོར་ལུག་ལ་སོགས་སེམས་ཁམས་ཀྱི་ཕ་གཞིས་སྐྲུན་ནས་
བླ་སྲོག་ལ་འོད་སྣང་སྦྱིན་པའི་བརྒྱུད་རིམ་ཞིག་རེད། །
རྩོམ་རིག་ལ་མྱོང་རོལ་དང་གསར་རྩོམ་བྱེད་པའི་བརྒྱུད་རིམ་ནི། ཡིད་
126



འོང་སེམས་མཐུན་གྱི་མཛངས་མ་ཞིག་དང་འགྲོགས་པའི་སྔ་ཕྱི་སྟེ། ཐོག་མར་
མཛངས་མའི་ལང་ཚོའི་མཚར་སྡུག་དེས་བློ་སེམས་འགུག་འགྲོ་ལ། མཐའ་མར་
མཛངས་མའི་ཀུན་སྤྱོད་དེར་ཡིད་སྨོན་གཏིང་ནས་འཆོར་བ་བཞིན། རྩོམ་རིག་
ལ་མྱོང་རོལ་དང་གསར་རྩོམ་བྱེད་པའི་དུས། དང་ཐོག་རྩོམ་རིག་གི་ཕྱིའི་རྣམ་
པ་སྣངས་ཆེར་མཐོང་ཡང་། རྩོམ་རིག་དང་གྲོགས་འགྲོགས་པའི་མཐའ་མར།
རྩོམ་རིག་གི་ཕྱིའི་རྣམ་པ་ནི་མཛངས་མའི་གོས་རྒྱུན་ཙམ་དང་ནང་གི་བརྗོད་སྙིང་
ནི་མཛངས་མའི་ཀུན་སྤྱོད་དང་ཚེ་སྲོག་ལྟ་བུར་སྣང་། རྩོམ་རིག་གསར་རྩོམ་
བྱེད་པ་ནི་མཛངས་མ་ཞིག་དང་འགྲོགས་པ་བཞིན། ལུས་སེམས་གཉིས་ལ་བདེ་
སྣང་དང་བཅས་མི་ཚེའི་ལམ་བུ་རེ་རེ་འགྲོལ་བའི་བརྒྱུད་རིམ་ཞིག་དང་། རང་
གི་སྨྱུག་རྩེ་ལས་ཐོན་པའི་བརྩམས་བྱ་རེ་རེ་ནི། རང་གི་ཤ་རུས་ལས་མཆེད་པའི་
བུ་ཕྲུག་ལྟར་སྙིང་ཉེ་ཞིང་། དེ་དང་རང་ཉིད་བར་ཤ་རུས་ཀྱི་འབྲེལ་བ་ཙམ་མ་
ཟད་བླ་སྲོག་གམ་རྣམ་ཤེས་དང་། ཡང་ན་སེམས་དང་སེམས་དེ་བཞིན་རང་
གཤིས་དང་རང་གཤིས་སོགས་ཤ་དང་རྒྱུས་པ་བཞིན་དུ་འབྲེལ་ནས་ཡོད་པ་ལྟ་
བུའི་སྣང་བ་དེ་མཚར་ཨང་།།
རྒྱུན་པར་ངས་རྩོམ་རིག་གི་དགོས་པ་དང་ཕན་ཡོན་ལ་བསམ་གཞིགས་
བྱེད་སྐབས། ངའི་ཚོར་སྣང་ལ་ང་ཚོ་རྩོམ་མཁན་ནི་རྩ་ལ་བརྟག་ནས་ནད་པའི་
ན་ཚ་གསལ་འདོན་བྱེད་མཁན་གྱི་སྨན་པ་ལྟ་བུར་སྣང་སྟེ། ནད་པར་གཤགས་
བཅོས་ཀྱིས་ན་ཚ་ཕྱིར་འདོན་པའི་ནུས་པ་དེ་ང་ཚོར་མེད་ཀྱང་། ང་ཚོས་སྤྱི་
ཚོགས་ཐོག་གི་ཡོངས་ཁྱབ་རང་བཞིན་གྱི་ནད་གཞི་དེ་མི་རྣམས་ཀྱི་མདུན་དུ་
གསལ་པོར་བཤམས་ནས། སྤྱི་ཚོགས་ཀྱི་ཕྲ་ཕུང་ངམ་གྲུབ་ཆར་གྱུར་བའི་མི་རེ་
ངོ་རེས། ནད་དེར་དོ་སྣང་དང་བཅོས་ཐབས་ཀྱི་དྲན་སྐུལ་བྱ་རྒྱུ་ནི་རྩོམ་རིག་གི་
127



འོས་འགན་དང་ཕན་ཡོན་དུ་སེམས།
ཀ་བ་
t: ༅
་
་
མང་པོ་ཞིག་ནང་ངས་རྩོམ་རིག་ལ་དད་མོས་བྱེད་པའི་རྒྱུ་རྐྱེན་ཡང་རེད།
ད་
128



《ཤངས་པའི་རྣམ་ཤེས་》མཇལ་རྗེས་ཀྱི་
སེམས་ཚོར་ཐན་ཐུན།
ང་རང་ཤངས་པ་མིན། ཡིན་ནའང་ང་རང་གཙང་པ་ཞིག་ཡིན་ལ་དེ་
བས་ཀྱང་བོད་པ་ཞིག་ཡིན། དེ་ནི་ངའི་ཁྲག་རྩར་རྒྱུག་བཞིན་པའི་ཁྲག་རྒྱུན་དེ་
ཁོ་ནས་མ་ཡིན་པར་རྒྱུན་དུ་ང་རང་གི་སེམས་ནང་རང་ཉིད་བོད་པ་ཞིག་ཡིན་
སྙམ་པའི་སྐུལ་སློང་དང་འདུ་ཤེས་ཤིག་གིས། ངས་རང་གི་ཕ་སྐད་ཀྱི་ལམ་ནས་
ཐོན་པའི་དཔེ་དེབ་དང་མེས་པོའི་རླབས་ཆེའི་མཛད་འཕྲིན་ལས་འཁྲུངས་པའི་
ཁྱད་འཕགས་རིག་གནས་ཀྱི་ཉམས་ཆག་ དང་ རྒྱུན་འཛིན་འཕེལ་རྒྱས་ཐད་
བསམ་གཞིགས་དང་དོ་སྣང་བྱེད་ཁུལ་བྱེད་ཀྱིན་ཡོད།
མཛད་འཕྲིན་གྱི་འོད་སྣང་རབ་ཏུ་འབར་བའི་མེས་པོ་གོང་མ་རྣམས་ཀྱི་
དུས་སུ། རིག་གནས་ཆེ་ཆུང་བཅུའི་དཔེ་ཆ་རི་བོའི་སྤོ་དང་མཉམ་ཞིང་།
བསམ་བློ་དང་རིག་གནས་ཀྱི་རྟོགས་པ་མཚོ་བཞིན་ཟབ་ལ། མཁའ་ལྟར་ཡངས་
པའི་མཁས་མཆོག་མཚན་གུང་གི་སྐར་མའི་ཚོགས་ལྟར་མང་བས། དཔེ་དེབ་
གསར་པ་རེ་གཉིས་ཐོན་པར་ཡ་མཚན་དང་དགའ་སྣང་བྱེད་དགོས་པའི་གནས་
ཤིག་གཏན་ནས་མེད་མོད། ཡུན་རིང་ལོ་རྒྱུས་ཀྱི་ལམ་འཕྲང་ཀྱ་ཀྱུར་དེ་བརྒྱུད་
རྗེས་ད་གཟོད་ཕྱི་རབས་པ་ང་ཚོའི་དུས་འདིར། ཕ་སྐད་གཙང་མའི་ལམ་ནས་
ཐོན་པའི་དཔེ་དེབ་གསར་པ་ཞིག་ཡིན་ཕྱིན་དེས་ང་ལ་དགའ་སྣང་དང་སྤྲོ་སྣང་
129



ཙམ་མ་ཟད་རེ་བའི་འོད་སྣང་ཞིག་ཀྱང་སྦྱིན་པར་བྱེད།
ན་ནིང་ལོར་ང་དང་གྲོགས་པོ་འགའ་ཤངས་ཁུལ་གྱི་སོག་པོ་དགོན་དང་
སྲིན་འདུལ་དབོན་ལ་སོགས་པའི་གནས་བཟང་འགར་ལྗོངས་རྒྱུར་འགྲོ་བའི་གོ་
སྐབས་བཟང་པོ་ལྡན་པས། དུས་དེར་སྲིན་འདུལ་དང་སོག་པོ་དགོན་སོ་སོ་ནས་
གནས་ཡིག་ཙམ་མ་ཟད། ཤངས་པའི་བསམ་བློ་བ་དང་རྩོམ་པ་པོ་རྣམས་ཀྱི་
རྣམ་ཤེས་གཙང་མའི་རྩལ་ལས་འཁྲུངས་པའི་《 ཤངས་པའི་རྣམ་ཤེས་》ཞེས་
པའི་ལོ་དེབ་ཅིག་མཇལ་བའི་སྐལ་བ་བྱུང་། མ་གཞི་ལོ་དེབ་དེ་ནི་གསར་དུ་
བཙས་མ་ཐོག་པའི་བྱིས་པ་ཞིག་དང་འདྲ་སྟེ། འདོན་ཐེངས་གཉིས་ལས་མ་སོན་
པའི་གསར་དུ་འཁྲུངས་པའི་བྱིས་པ་ལྟ་བུའི་ལོ་དེབ་ཞིག་ཡིན་འདུག་ལ། ལོ་
དེབ་དེའི་ནང་དུ་འཁོད་པའི་གཞོན་སྐྱེས་རྩོམ་པ་པོ་ལ་ལའི་རྩོམ་ཡིག་འགའ་དེ་
ཙམ་གྱི་བྱང་ཆུབ་པ་དང་གནས་ལ་སྨིན་པ་ཞིག་མ་ཡིན་ཡང་དེས་ང་ལ་དགའ་
སྣང་དཔག་མེད་ཞིག་བྱུང་། གང་ལ་ཟེར་ན་ཤངས་པའི་ཡུལ་འདིར་མིའི་རིགས་
ཀྱི་འཕེལ་རྒྱུས་ལ་བསམ་གཞིགས་བྱེད་མཁན་གྱི་སྐྱེ་བུ་མི་ཉུང་བ་ཞིག་ཡོད་པ་མ་
ཟད། ཁོ་ཚོས་བ་སྟོང་ལག་སྟོང་གི་ལ་རྒྱ་གླེང་བ་ཁོ་ན་ཙམ་མིན་པར་ལག་ལེན་
དངོས་ནས་ལ་རྒྱུ་དོན་ལ་གཉེར་བའི་སྙིང་སྟོབས་དེ་ནི་ཡིད་རངས་གུས་བཀུར་ཞུ་
དགོས་པའི་གནས་ཤིག་ཏུ་སེམས། །
འདི་ལོར་དགའ་ཉེ་སྤུན་མཆེད་དང་ཡིད་མཐུན་གྱི་གྲོགས་པོ་འགའ་དང་
མཉམ་དུ་སླར་ཡང་ཟབ་བུ་དང་སོག་པོ། སྲིན་འདུལ་ལ་སོགས་པའི་གནས་
བཟང་སྐོར་བའི་སྐལ་པ་བཟང་པོ་ལྡན་པས། ངས་ངའི་སེམས་ལ་བག་ཆགས་
ཟབ་པའི་《ཤངས་པའི་རྣམ་ ཤེས་》སླར་ཡང་མཇལ་རྒྱུའི་འདུན་པ་ ཞིག་
བཅངས་ནས་འམ་དུ་ཆས། སྟབས་ལེགས་ཤིང་དགའ་འོས་པ་ཞིག་ལ་སྲིན་
13)



འདུལ་དགོན་པ་ནས་《 ཤངས་པའི་རྣམ་ཤེས་》ཀྱི་ལོ་དེབ་གསར་པ་སྟེ2013གྱི་
ལོ་དེབ་དེ་མཇལ་བྱུང་།
《 ཤངས་པའི་རྣམ་ཤེས་》 ལྟ་ཀློག་བྱས་རྗེས་སྔར་ལོ་ལོ་དེབ་དེ་ཐོག་
མར་མཇལ་དུ་ས་བཞིན། ལོ་དེབ་དེའི་མིང་དང་ལྷག་པར་ཁ་ཤོག་ཏུ་འཁོད་པའི་
བོད་ཤངས་ཞེས་པའི་ཡིག་འབྲུ་དང་གཞི་གཅིག་ཏུ་བྱས་པའི་ལྡེ་མིག་དེས། ནང་
དོན་ཟབ་མོ་ལྡན་པའི་བག་ཆགས་ཤིག་ངམ་ཤུགས་སུ་སྐྱེས་ལ། དེ་དང་དུས་
མཚུངས་གལ་ཏེ་ལྡེ་མིག་དེ་བོད་རང་གི་བོད་ལྕགས་ཀྱི་ལྡེ་མིག་ཞིག་ཡིན་ན་དེ་
བས་ཀྱང་རང་མི་རིགས་ཀྱི་ཁྱད་ཆོས་སྔོན་པར་འཕགས་པའི་སྣང་བ་དང་འདུན་
པ་ཞིག་བྱུང་། །
ད་ལྟའི་དུས་འདིར་དཔལ་འབྱོར་གྱི་ལམ་རྡོ་བརྩིགས་ཏེ་“ བདེ་སྐྱིད་”
ལམ་དུ་ཕྱོགས་པ་དང་། དཔལ་འབྱོར་གྱི་བ་དན་རྒྱལ་ཁའི་དན་རྟགས་སུ་ངོམ་
པའི་སྐྱེ་བོ་ཤིན་ཏུ་ནས་མང་བ་ལས། སྤྱི་དོན་ལ་བསམ་གཞིགས་བྱེད་མཁན་ཉི་
མོའི་སྐར་མའི་ཚུལ་དུ་མཐོང་ལ། དེའི་ནང་ནས་ཀྱང་སྐྱེ་བོ་མང་ཆེ་བ་ནི་འབྲུག་
སྒྲའི་ཚུལ་བཞིན་ཁ་སྐམ་པོའི་འུར་གཏམ་ཁོ་ན་སྒྲོག་རྒྱུར་དགའ་བ་དང་། མི་མི་
ཉུང་བ་ཞིག་ནི་ང་རང་དང་འདྲ་བར་སེམས་ལ་དྲན་པ་ཙམ་ལས་ལག་ལེན་གྱི་
འབྲས་བུ་སྟོངས་པ་སྟེ། སེམས་ཀྱི་སྐུལ་སློང་ཙམ་ལས་ལག་ལེན་དངོས་ལ་འཇུག་
པའི་སྙིང་རུས་དང་བློ་སྤོབས་མེད། ཡིན་ནའང་《ཤངས་པའི་རྣམ་ཤེས་》ཀྱི་
འགན་འཛིན་པ་རྣམས་ཀྱིས། རྣམ་རིག་གི་རྩལ་སྤྲུགས་ཤིང་ལག་ལེན་གྱི་ཕྱག་
ཟུང་བསྐྱངས་ཏེ། ཤངས་ཡུལ་གྱི་ཞིང་ས་གཤིན་པོ་དེའི་སྟེང་དུ་རྣམ་ཤེས་ཀྱི་ས་
བོན་ཐོག་མར་བཤོས་པ་དེ་རེད། རྣམ་ཤེས་མེད་ན་འབྱུང་པོ་རོ་ལངས་ཙམ་དུ་
ཟད་པས། མི་ཞིག་དང་ལྷག་པར་དུ་མི་རིགས་ཤིག་ལ་རྣམ་ཤེས་ཙང་མ་ཞིག་
：：，
131



15 | ཟླ་
|
1
:|:
:: 1:|: :
a པ
༌
, 11
:34ཉིཀ *
:
::
མེད་ན་བེམ་རོ་དང་ཁྱད་ཅི། མི་ཞིག་གི་རྣམ་རིག་དང་ཤེས་པ་ནི་རང་གི་ཟས་
གོས་ཁོ་ནའི་དོན་གཉེར་རྒྱུ་དེ་ཁོ་ན་ག་ལ་ཡིན། དེ་ཙམ་དུ་ཟད་ན་སྤུ་མེད་པ་ཡི་
ཕག་པ་དང་ཁྱད་པར་གང་དུ་མཆིས།
མཐོ་རིགས་མི་ཞིག་ལ་ཆ་བཞག་ན་ཆུང་ས་རང་གནས་ ས་ནས་འགོ་
བརྩམས་ཏེ་མི་དམངས་དང་། མི་རིགས། ཆེ་ས་ནས་བཤད་ན་རྒྱལ་ཁབ་དང་
མིའི་རིགས་ཀྱི་ལས་དབང་ལ་བསམ་ཤེས་དང་བདེན་འཛུན་བརྩོད་ཅིང་འབྱེད་
པའི་བློ་ཞིག་ད་པ། སྲི་ཞུའི་བསམ་པའི་ཐོག་སྙིང་སྟོབས་ཤིག་ཅིས་ཀྱང་མཁོ་
དཔལ་འབྱོར་ལྟེ་བར་འཛིན་པའི་ད་ལྟའི་དུས་འདིར། སྐྱེ་བོ་མང་པོ་ཞིག་གི་
རྣམ་ཤེས་ཀྱི་དབྱིབས་འགྱུར་ནས་ཀླད་པའི་ནང་ཡོད་པ་ནི་དངུལ་ལོར་ཁོ་ན་རེད་
ལ། མིག་གིས་མཐོང་ཐུབ་པའང་དངུལ་ལོར་ཁོ་ན་ལས་མེད་པས། དངུལ་ལོར་
ནི་ཁོ་ཚོའི་དམིགས་ཡུལ་ཉག་ཅིག་རེད་ལ་དངུལ་ལོར་ནི་ཁོ་ཚོས་བརློམས་པའི་
རྣམ་ཤེས་ཀྱང་རེད།
དབྱིབས་འགྱུར་བཞིན་པའི་ནམ་ཟླ་འདིའི་འོག སྐྱེ་བོ་དེ་དག་གི་མི་
གཤིས་ཉམས་ང་འམ་མྱགས་བཞིན་ཡོད། མདོར་ན་འགྲོ་བ་མིའི་ཕྱིའི་རྣམ་པ་
ཙམ་ལས་ནང་གི་གཞི་བརྟེན་ནམ་རྣམ་ཤེས་དེ། སྟོན་ཟླའི་མེ་ཏོག་དང་ཉིན་
གུང་གི་བལ་མོ་བཞིན་དུ་ཡལ་གྱིན་ཡོད་ཙ་ན། ངའི་བསམ་པར་《 ཤངས་པའི་
རྣམ་ཤེས་》ནི་མི་གཤིས་སླར་གསོའི་རེ་འབོད་ཅིག་དང་གཡབ་མོ་ཞིག་ཏུ་བསམ་
གྱིན་ཡོད་ལ། རྣམ་ཤེས་གཙང་མ་བསུ་བའི་མདའ་དར་ཞིག་དང་མིའི་རིགས་ཀྱི་
རྣམ་ཤེས་སླར་གསོའི་སྨོན་འདུན་ཞིག་ཏུ་སྙམ་གྱིན་ཡོད། གྲོང་ངར་གྱི་ལུས་
གཟུགས་འདར་བཞིན་རྣམ་ཤེས་གཙེས་པའི་ནམ་ཟླ་འདིར། ང་ཚོར་འདི་ལྟའི་
རེ་འབོད་ཞིག་དང་གཡབ་མོ་ཞིག འདི་ལྟའི་དྲོད་ལམ་ལམ་གྱི་སྨོན་འདུན་ཞིག་
132



ཅིས་ཀྱང་མཁོ་ཨང་།
《ཤངས་པའི་རྣམ་ཤེས་》ནི་དཔྱིད་མགོར་བཞད་པའི་མེ་ཏོག་ཆུང་ཆུང་
ཞིག་དང་། རྒྱང་བཞུད་ལམ་གྱི་ཐོག་མའི་གོམ་འགྲོས་ཆུང་ཆུང་ཞིག་ རེད།
ཆེད་ཐོག་མའི་དཔྱིད་རླུང་དེ་ལྡང་རྗེས་ང་ཚོ་དཔལ་ཡོན་རབ་ཏུ་བཞད་པའི་
དབྱར་ལྗོངས་ཤིག་ཏུ་སླེབས་སྲིད་ལ། རྒྱང་བཞུད་ལམ་གྱི་ཆེད་ཐོག་མའི་གོམ་
འགྲོས་དེ་ནས་འགོ་བརྩམས་ཏེ། ང་ཚོ་རྒྱང་རིང་རྒྱང་རིང་གི་འོད་སྣང་གི་
ཕྱོགས་སུ་ཁྲིད་སྲིད། དེ་《 ཤངས་པའི་རྣམ་ཤེས་》ཀྱི་ཆེད་ཐོག་མའི་སྐུལ་སློང་
ཡིན་སྲིད་ལ་དེ་ནི་ང་ཚོའི་རེ་སྨོན་ཞིག་ཅི་ལ་མིན། ཆེད་ཐོག་མའི་གོམ་འགྲོས་ཏེ་
རླབས་ཆེ་བའི་ལས་འགོ་ཞིག་རྩོམ་རྒྱུ་ནི་སླ་མོ་ཞིག་གཏན་ནས་མིན་ལ། ནམ་ཟླ་
རྒྱུན་བཞིན་བསྐྱངས་ནས་མཐར་ཐུག་གི་དམིགས་ཡུལ་ཕྱོགས་སུ་གོམ་པ་རིམ་
འགྲོས་བྱ་རྒྱུ་ནི་དེ་བས་ཀྱང་སླ་བ་ཞིག་མ་རེད། དེ་འདྲ་སོང་ཙང་ང་ཚོར་ཉི་ཟླ་
ལྟ་པུའི་འོད་སྣང་གྱིས་ཁེངས་པའི་ལོ་རྒྱུ་ཞིག་དགོས་ལ། ང་ཚོར་རྡོ་རྗེ་ལྟར་
ཉམས་པ་མེད་པའི་སྙིང་སྟོབས་ཤིག་དགོས་པ་མ་ཟད། རྒྱང་བཞུད་ཀྱི་ལམ་དེར་
དལ་འགྲོའི་རྒྱུན་བཞིན་ཆུ་ཕྲན་སྣ་ཚོགས་གཅིག་ཏུ་འདུས་ནས་ཆུ་རྒྱུན་རིམ་
བཞིན་འཕེལ་ནས་ངང་ངམ་ ཉམས་ ཀྱིས་ ཡངས་ པའི་ ས་མཐའ་བསྐོར་བའི་
སྟོབས་ཤུགས་དང་སྙིང་སྟོབས་ཤིག་དེ་བས་ཀྱང་དགོས། །
ང་རང་ཤངས་པ་ཞིག་མིན། ཡིན་ནའང་ང་རང་གཙང་པ་ཞིག་ཡིན་ལ་
དེ་བས་ཀྱང་བོད་པ་ཞིག་ཡིན། ངའི་བསམ་པར་ཤངས་པའི་རྣམ་ཤེས་ནི་གཙང་
པའི་རྣམ་ཤེས་ཀྱི་ཆ་ཤས་གལ་ཆེན་ཞིག་དང་། གཙང་པའི་རྣམ་ཤེས་ནི་བོད་
པའི་རྣམ་ཤེས་ཀྱི་གྲུབ་ཆ་གལ་ཆེན་ཞིག དེ་དང་འདྲ་བར་བོད་པའི་རྣམ་ཤེས་ནི་
རྒྱལ་ཁབ་ཀྱི་རྣམ་ཤེས་ ཧྲིལ་བུའི་གལ་ཆེའི་གྲུབ་ཆ་ཞིག་ལོས་ཡིན། མ་གཞི་
133



《ཤངས་པའི་རྣམ་ཤེས་》ནི་སྒེར་གཉེར་གྱི་ལོ་དེབ་ཆུང་ཆུང་ཞིག་རེད། ཡིན་
ནའང་དེ་ནི་མི་རིགས་སྐད་ཡིག་དང་རིག་གནས་དར་སྤེལ་གྱི་ལམ་བུ་ཕྱེ་བའི་ས་
བོན་ཞིག་རེད་ལ་རེ་བ་ཞིག་ཀྱང་རེད། གལ་ཏེ་ང་ཚོ་མི་སྒེར་རེ་རེ་དང་ས་ཕྱོགས་
རེ་རེ་ཚང་མས་འགན་འཁྲི་ཕྲག་ཏུ་བླངས་ཏེ། རྒྱལ་ཁབ་ཁྲིམས་ལུགས་ཀྱི་ཁྱབ་
ཁོངས་འོག་ལུགས་མཐུན་གྱི་སྒོ་ནས་རིག་པའི་རྩལ་སྤྲུགས་ཤིང་། རྣམ་ཤེས་ཀྱི་
ས་བོན་འདེབས་ སྐྱོང་ཀྱི་བྱ་བར་ལྷག་ བསམ་རྣམ་དག་ གིས་ འབད་ འབད་
འབུངས་འབུངས་བྱས་ཚེ། གངས་ལྗོངས་ཀྱི་ཡུལ་གྲུ་གང་སར་ཚེ་སྲོག་གི་མྱུ་གུ་
འབུད་ཅིང་རྣམ་ཤེས་གཙང་མའི་ཟེའུ་འབྲུ་ནོམ་པར་ཐོགས་པའི་མེ་ཏོག་སྣ་
ཚོགས་ཁྲ་ལྷམ་མེར་བཞད་རྒྱུར་ཐེ་ཚོམ་ཅི། །
13



མངར་སྐྱ་
ལས་ཀ
:
ང
ས་ w
a
s
，
，་
ཚ
..
.
.
:.
：
，
་;
，
：
ལང་
ཚོར་ཤེས་སྣ་མིན་ལས་སྐྱེས་སེམས་ཀྱི་ངོར། །
སྔར་སོང་འདས་དོན་མང་པོའི་བག་ཆགས་ཤིག
དབྱར་གི་ཆར་དང་དགུན་གྱི་ཁ་བ་བཞིན།
བར་མེད་ཟིམ་ཟིམ་བབས་པའི་བརླན་དང་གཤེར་
སེམས་ཀྱི་ཞིང་ལ་བྱེ་མ་ཆུ་བླུགས་བཞིན།
སྐད་ཅིག་སྐད་ཅིག་སིམ་པའི་སྣང་བ་དེ། །
ཚེ་འདིའི་སྒོ་མོ་གཏན་ཏེ་ཕྱི་མའི་ལམ།་་་ ་
མ་སྙེམ་བར་དུ་བརྗེད་ངད་སྤོབས་པ་ནི། ་་་་་
ཉི་མོའི་སྐར་མའི་ཚུལ་དུ་བདག་ལ་མེད། །
- ·
འ
གུལ་
་་་ ，
་་་་་
:
་
་
་་



རང་དབང་ཐོབ་པའི་བྱིའུ་ཆུང་།
དེ་ཉིན་ང་དང་བུ་མོ་གཉིས་ཁ་ལག་ཟ་བཞིན་པའི་སྐབས། ཕྱི་ནས་
འབོད་མཁན་ཞིག་འདུག་པས་ངས་ཁ་ལག་ཟ་འཕྲོ་བཞག་སྟེ་སྒོའི་ཕྱིར་ཐོན་
སྐབས། ལོ་ན་ཉི་ཤུ་ཡོལ་ཙམ་གྱི་ཕོ་གཞོན་ཞིག་གིས་ལག་ཏུ་བྱིའུ་བླུགས་པའི་
རླུང་ཙེ་ཞིག་འཁྱེར་ནས་ལངས་འདུག ཁོ་པས་ང་མཐོང་མ་ ཐག་ཁ་འཚེར་
འཚེར་དང་གུས་ཞབས་ལྡན་པའི་སྒོ་ནས་“ རྒན་ལགས། ཁྱེད་ལ་རེ་བ་ཞིག་ཞུ་
རྒྱུ་ཡོད། ངས་བྱིའུ་གཉིས་གསོས་ཡོད་པ་ལས་གཅིག་ད་ནངས་ཞོགས་པ་རླུང་
ཙེའི་ནང་ནས་བྲོས་ཏེ་ད་ལྟ་ཁྱེད་རང་གི་སྡོད་ཁང་འགྲམ་གྱི་ལྕང་སྡོང་ཆེན་པོ་
འདིའི་སྟེང་དུ་བབས་ནས། མར་ཡོང་ཐབས་ཅི་འདྲ་བྱས་ཀྱང་ཡོང་གི་མི་འདུག
བྱིའུ་བླུགས་སའི་རླུང་ཚེ་འདི་ཁྱེད་ཀྱི་སྒོ་རའི་ནང་བཞག་ཚེ། ཁོས་ཟས་དང་ཁོ་
རང་གི་རོགས་པ་འདི་བསམས་ནས་མར་འབབ་ཡོང་དོག་ཁ་པོ་རེད། འདི་ལྟར་
བྱས་ན་ཆོག་གམ” ཞེས་རེ་བའི་རྣམ་པ་དང་བཅས་བཤད་བྱུང་བས། ངས་ཀྱང་
དེ་ལྟར་བྱེད་རྒྱུར་མོས་མཐུན་བྱས་པ་ཡིན། ཁོ་པས་འགྲོ་ཁར “ རྒན་ལགས།
གལ་ཏེ་བྱིའུ་ཆུང་དེ་ལྕང་སྡོང་སྟེང་ནས་མར་བབས་ཡོང་ཚེ་ཁྱེད་ནས་བཟུང་ཐུབ་
ན་རླུང་ཙེའི་ནང་འཇུག་རོགས། གལ་ཏེ་བཟུང་ཐུབ་པ་མི་འདུག་སྙམ་ན་ང་ལ་
ལན་ཞིག་གནང་རོགས། ངའི་སྡོད་ཁང་མདུན་གྱི་ཐོག་རྩེག་ཁང་ཆེན་དེའི་སྟར་
i36



པ་གཉིས་པར་ཡོད།” ཅེས་མང་གས་པ་ལྟར་ངས་འདི་ལྟར་ཆོག་པའི་ཁས་ལེན་
བྱས། །
ངའི་བུ་མོས་རླུང་ཙེའི་ནང་གི་བྱིའུ་ཆུང་དེར་ལྟ་བཞིན་དུ་ཡ་མཚན་གྱི་
རྣམ་པ་དང་བཅས“ པཱ་ལགས། བྱིའུ་ཆུང་རླུང་ཙེའི་ནང་འཇུག་དགོས་དོན་
གང་ཡིན་ནམ”ཞེས་དྲིས་པར། ངས་“ རླུང་ཙེའི་ནང་མ་བཅུག་ན་འཕུར་འགྲོ་
གི་མ་རེད་དམ”ཞེས་སྨྲས་པས། བུ་མོས་“ བྱིའུ་ཆུང་འཕུར་དུ་མི་འཇུག་པ་ཅི་
ཡིན” ཞེས་འདྲི་སྐབས་ང་ལ་གསལ་ཆ་ལྡན་པའི་ལན་ཞིག་མ་རྙེད་གོང་བུ་མོས་མུ་
མཐུད་དེ“ འོ་ན་བྱིའུ་འདིའི་རོགས་པ་དེ་ལྕང་སྡོང་སྟེང་བྲོས་དགོས་དོན་གང་
ཡིན”ཟེར། “རླུང་ཙེའི་ནང་སྐྱིད་པོ་མེད་ཙང་བྲོས་པ་རེད” “ རླུང་ཙེའི་
ནང་ཟས་དང་རྩེད་མོ་རྩེད་རོགས་ཡོད་ཀྱང་སྐྱིད་པོ་མེད་དོན་གང་ཡིན” ཟེར་
བར་ངས་“ ཟས་དང་རོགས་པ་ཡོད་ཀྱང་ཁོ་ལ་རང་བྱུང་ཁམས་ལོངས་སྤྱོད་བྱེད་
དབང་དང་། སེམས་ཁམས་ཀྱི་རང་དབང་མེད་ཙང་སྐྱིད་པོ་མེད་པ་རེད” ཅེས་
ལན་འདེབས་བྱས་པས། བུ་མོས་རླུང་ཙེའི་ནང་གི་བྱིའུ་ཆུང་དེར་བལྟས་ནས་
མགོ་བོ་ལྕོག་ལྕོག་གིས་ཧ་གོ་བའི་ཚུལ་བསྟན།
ཉི་མོ་ལྕང་སྡོང་སྟེང་གི་བྱིའུ་ཆུང་དེ་ལོག་ཡོང་མཁན་མི་འདུག་པས་
དགོང་དྲོ་མི་དེ་ཡོང་ནས“ ཁྱེད་ནས་དོ་དགོང་རང་འཇག་ཉར་རོགས། ཁོ་ལ་
ཟས་དང་རོགས་པ་མེད་ཙང་དགོང་མོ་ཕལ་ཆེར་མར་འབབ་ཡོང་གི་རེད། དོ་
དགོང་ཡང་མར་འབབ་མ་ཡོང་ན་སང་ཉིན་དགོང་དྲོ་ལེན་པར་ཡོང་གི་ཡིན་”
ཟེར། ཉིན་གཉིས་པའི་ཞོགས་པར་བྱིའུ་དེ་སྔར་བཞིན་ལོག་མཁན་མེད་པས་བུ་
མོས“ པཱ་ལགས། བྱིའུ་དེ་ལོག་མ་ཡོང་བའི་རྒྱུ་མཚན་གང་ཡིན་ནམ། ཁོས་ཁོ་
137



•:
si;
ལས
རང་གི་རོགས་པ་དྲན་གྱི་མེད་པ་ཨེ་ཡིན” ཟེར་བར། ངས“ ཕལ་ཆེར་ཁོ་རང་
རླུང་ཙེའི་ནང་སྡོད་ཡུན་རིང་དྲགས་ནས་སྦུག་སུབ་དོག་ཙང་རང་གི་རོགས་པ་
དྲན་ཡང་སླར་རླུང་ཙེའི་ནང་ཚུད་རྒྱུར་སྐྲག་ནས་ལོག་མ་ཕོད་པ་ཡིན་གྱི་རེད།”
ཅེས་ལན་བཏབ་པ་ཡིན། །
ཉིན་གུང་མཚམས་སུ་ངས་ཕྱི་ལ་སྐམ་འཁྲུད་བྱ་རྒྱུར་སྐུལ་བའི་གོས་ལེན་
རྒྱུ་དེ་དྲན་ནས་བུ་མོར“བུ་མོ། རང་ནང་ལ་ཏོག་ཙམ་སྡོད་ཨང་། པ་ཕས་ཕྱི་ལ་
གོས་ལེན་པར་ཕྱིན་ནས་མགྱོགས་པོར་སླེབས་ཡོང” ཞེས་རྐུ་ཟོན་ཆེད་སྒོ་རའི་ཕྱི་
ལྕགས་བརྒྱབ་ནས་ཕྱི་ལ་ཐོན། བུ་མོ་གཅིག་པོར་ནང་ལ་འཇོག་རྒྱུ་ནི་རྒྱུན་ལྡན་
དུ་སོང་ཙང་བུ་མོའི་གོམས་གཤིས་ལྟ་བུར་གྱུར་ནས་མོས་མཐུན་བྱས། །
ཕྱིར་ལོལག་འོང་བའི་ལམ་བར་དུ་ལོ་མང་མ་ཕྲད་པའི་སློབ་གྲོགས་ཤིག་
མཐུག་ནས་དུས་ཡུན་རིང་པོ་ཞིག་འགོར་སོང་། རང་ཁྱིམ་ལ་སླེབས་ནས་སྒོ་
ཕྱེས་ཏེ་ནང་ལ་འཛུལ་ཞོར་དུ་ལྕགས་སྐུད་ལ་བཀོན་ནས་ཡོད་པའི་རླུང་ཚེ་དེར་
ལྟ་ཙམ་བྱེད་སྐཔས། བསམ་ཡུལ་ལས་འདས་པ་ཞིག་ལ་རླུང་ཙེའི་ནང་གི་བྱིའུ་
ཆུང་གཅིག་པོ་དེའང་གར་སོང་ཆ་མེད་དུ་གྱུར་བས། ང་རང་ཧང་སངས་ཏེ་
རླུང་ཙེའི་གམ་དུ་བཅར་ནས་ཞིབ་པར་ལྟ་དུས། རླུང་ཙེའི་སྒོ་གཉིས་ཀ་ཕྱེད་
ཙམ་ཕྱེས་འདུག་པ་དང་། རླུང་ཙེའི་འོག་ཏུ་རྐུབ་སྟེགས་ཤིག་འདུག་པ་དེའི་
སྟེང་ན་བུ་མོའི་རྐང་རྗེས་ཁ་ཤས་ཁྲ་ལྷམ་མེར་གསལ་འདུག་པས། དེ་དུས་ངས་
བུ་མོས་བྱིའུ་གློད་པ་ཤེས་ཏེ་སེམས་ནང་ཨ་ནི ད་ཡིན་ན་དགོང་དྲོ་མི་དེ་ཡོང་
དུས་གང་འདྲ་ཟེ་ཤོད་དགོས་སམ། ཁོ་པར་རྩིས་སྤྲོད་ཇི་ལྟར་བྱེད་སྙམ་བཞིན་
པའི་དུས། བུ་མོ་ནི་རང་ཉེས་རང་གནོངས་ཀྱིས་ཁང་པ་སྦུག་མར་འཛུལ་ནས་
138



སྡོད་པ་ལས་ང་ལ་མིག་ཙམ་ལྟ་མི་ཕོད་པས་ངས“ཁྱོད་ཀྱིས་བྱིའུ་གློད་པ་ཡིན་ནམ་
” ཞེས་དྲིས་པར་བུ་མོས་ཁས་ལེན་གྱིས་མགོ་བོ་ལྕོག་ཙམ་ལྕོག་ཙམ་བྱས། ང་
རང་ཁོང་ཁྲོ་ཟ་ནས“ བསམ་ཤེས་མེད་པ་ཁྱོད་ཡིན་ན། ད་དོ་དགོང་མི་དེ་ལ་
རྩིས་སྤྲོད་ཇི་ལྟར་བྱེད”ཅེས་གཤེ་གཤེ་བཏང་བས། བུ་མོས་སྐྱོ་གདུང་གི་མཆི་མ་
དང་བཅས་“ པཱ་ལགས་དགོངས་པ་མ་ཚོམ” ཅེས་བཤད།
དེ་ནས་དགོང་དྲོ་མ་ཟིན་བར་ངའི་སེམས་ནང་ད་དགོང་དྲོ་ཇི་ལྟར་བྱེད་
བསམ་ནས་སེམས་བག་ཕེབས་དང་བྲལ། དགོང་དྲོ་མི་དེ་ཡོང་སྐབས་ངས་
སྐྱེངས་ པ་ དང་ འཚེར་སྣང་ངང་ ཁོ་ པར་དོན་ རྣམས་ ཇི་ བཞིན་ བཤད་ནས་
“ དགོངས་པ་མ་ཚོམ།” ཞེས་བཤད་པར་ཁོ་པས“ ཁྱད་ཡོད་པ་མ་རེད། ད་
དབྱུགས་བཞག་གནང” ཟེར་ཡང་ངས་ཁོ་པའི་གདོང་ལས་མ་འདོད་པའི་རྣམ་
པ་ཞིག་གསལ་པོར་མངོན། ཁོ་པ་ལོག་རྗེས་ང་ནི་ཡུན་རིང་འཁུར་བའི་ཁུར་བུ་
ཆེན་པོ་ཞིག་གཞི་ནས་ཕབ་པའི་སྣང་བ་ཞིག་བྱུང་།
དེ་ནས་ཉིན་ཤས་སོང་རྗེས་ངས་དོན་དེ་རྦད་དེ་བརྗེད་འདུག་ཀྱང་།
ཉིན་ཞིག་བུ་མོས་“ པཱ་ལགས། ཁ་སྔོན་གྱི་བྱིའུ་དེ་གཉིས་ད་ལྟ་མཉམ་དུ་མཐུག་
ཨེ་ཡོད། ཁོ་གཉིས་ད་ལྟ་གང་དུ་ཡོད་པ་ཡིན་ནམ། ད་ལྟ་ཁོ་གཉིས་ལ་རང་
དབང་ཐོབ་ཐང་སྐྱིད་པོ་ཡོད་ཀྱི་རེད། པཱ་ལགས། དེ་འདྲ་རེད་དམ” ཞེས་ཟེར་
བས་དེ་དུས་ངས་བུ་མོའི་དྭངས་གཙང་གི་བསམ་པའི་འཇིག་རྟེན་དེ་གཞི་ནས་
རྟོགས་ཏེ། དེ་ཉིན་བུ་མོར་གཤེ་གཤེ་དང་ཉེས་རྡུང་བཏང་བར་བློ་འགྱོད་ཆེན་
པོ་སྐྱེས་བྱུང་།
4
，
：
139



ཁྱི་དང་ཞི་མི།
ན
མི་རྣམས་ཀྱིས་ཁྱི་དང་ཞི་མིར་དགའ་པོ་བྱེད་པར་རྒྱུ་མཚན་ལོས་ཀྱང་
མཆིས། བོད་ཀྱི་ཁ་དཔེར་“ ཁྱི་ཞིམ་བསད་ན་དོན་མི་འགྲུབ་” ཅེས་ཁྱི་དང་ཞི་
མི་བསད་ན་སྤུ་རྐང་རེ་རེར་མཆོད་མེ་ཀོང་བུ་རེ་ཕུལ་ཡང་སྡིག་གྲིབ་མི་དག་ཟེར་
བ་ལས་ཀྱང་བོད་པ་རྣམས་ཀྱིས་ཁྱི་ཞིམ་གཉིས་ལ་དགའ་ཞིང་གཅེས་པའི་བསམ་
པའི་འཁྱེར་བཟོ་དེ་མངོན་འོང་། ཡིན་ནའང་ཞིབ་ཕྲའི་ཉམས་ཞིབ་བྱས་ཚེ་ཁྱི་
ཞིམ་གཉིས་ཀྱི་རང་གཤིས་ལ་ཁྱད་པར་ཆེན་པོ་ཡོད་པ་གསལ་པོར་རྟོགས་འོང་།
ཁྱི་ལ་ཡུལ་དང་བྱེད་ལས། གཟུགས་སྟོབས། དབྱིབས་ལ་སོགས་པའི་ཆ་
ནས་རྒྱ་ཁྱི་དང་བོད་ཁྱི། འབྲོག་ཁྱི། སྒོ་ཁྱི། བརྔོན་ཁྱི། ཁྱི་སྤྱང་། སེང་ཕྲུག་
ལ་སོགས་ཤིན་ཏུ་མང་ཞིང་། སྲོག་ཆགས་རིག་པའི་ཐོག་ནས་བཤད་ན་ཁྱི་ནི་
ཐོག་མར་ཤ་གཟན་སྲོག་ཆགས་ཤིག་ཡིན་མོད། མིའི་རིགས་ཀྱིས་བདག་ཏུ་
བཟུང་ནས་དཔང་དུ་བསྡུས་རྗེས་ཁྱི་ནི་ཤ་ཙམ་མ་ཟད་རྩམ་པ་དང་། འབྲས།
གྲོ་ཕྱེ་སོགས་ལོ་ཏོག་གི་འབྲས་བུ་ལས་བྱུང་བའི་ཟས་རིགས་སྣ་ཚོགས་ཟ་བའི་
སྲོག་ཆགས་ཤིག་ཏུ་གྱུར། ཁྱིས་ཟས་སུ་རྩམ་པ་ཐོག་མར་སྤྱོད་པའི་ཐད་དམངས་
ཁྲོད་དུ་ཤོད་སྲོལ་འདི་འདྲ་ཞིག་ཡོད་དེ། “དང་ཐོག་མར་ཁྱིས་ཟས་སུ་རྩམ་པ་
མི་སྤྱོད་མོད། ཐེངས་ཤིག་ཁྱི་ལ་བག་མ་བླངས་ནས་རྟེན་འབྲེལ་མཛད་སྒོར་འགྲོ་
140



1:|
བའི་དུས། ཟས་གཡོས་སྦྱོར་བྱེད་པ་ཡུན་རིང་འགོར་བས་ཁྱིས་སྒུག་ཡུན་མ་
བཟོད་པར། ང་ལ་ཆུ་འཇམ་འཇམ་ཞིག་ལ་རྩམ་པ་ཐར་ཐོར་བརྒྱབ་ནས་བྱུང་
ནའང་ཆོག་ཅེས་སྨྲས་པར། བདག་པོས་ཀྱང་དེ་ལྟར་བྱས་པས། དུས་དེ་ནས་
བཟུང་ཁྱི་ལྟོར་ཆུ་ལ་རྩམ་པ་བརྒྱབ་ནས་སྦྱིན་བའི་སྲོལ་དར་” ཟེར། །
ཁྱི་ནི་ལྷག་བསམ་རྣམ་པར་དག་པའི་སྲོག་ཆགས་ཤིག་ཡིན་ཙང་མིའི་
རིགས་ཀྱི་བློས་ཐུབ་གྲོགས་པོ་ཞེས་པའི་མཚན་སྙན་གསོལ་ཞིང་། དོན་དངོས་
འཚོ་བའི་ནང་དུའང་དེ་ལྟར་ཏེ། ཁྱིས་རང་ཉིད་གཉོར་སྐྱོང་བྱེད་མཁན་ཁྱིམ་
ཚང་གི་དབུལ་ཕྱུག་ལ་མི་ལྟ་བར་བདག་པོར་རྟག་ཏུ་བློ་དཀར་སེམས་དཀར་གྱིས་
བློ་གང་བྱུང་དུ་བསྒྱུར་བར་མི་བྱེད་དེ། རྒྱུའི་གཏམ་དཔེར་“ ཁྱིམ་ཚང་དབུལ་
ཡང་སྒོ་ཁྱིས་ལོག་ལྟ་མི་འཛིན། ཨ་མི་རང་མདོག་ངན་ཡང་བུ་ཡིས་སྐྱུག་བྲོ་མི་
ལྟ་” ཟེར། ཁྱིས་རང་ལ་བྱམས་པའི་བདག་པོ་གང་ཞིག་དང་ལོ་མང་པོའི་རིང་
བྲལ་ན་ཡང་། ནམ་ཞིག་དེ་དང་ཕྲད་པའི་ཚེ་གཏན་ནས་བརྗེད་དུ་མེད་པར་
སྔར་བཞིན་མཇུག་མ་གཡུག་གཡུག་གིས་དེའི་སྡུན་བསུས་ནས་སིའུ་སིའུ་ཅེས་
དགའ་བའི་སྒྲ་དང་བཅས་ཁ་སྣ་བདག་པོའི་ངོ་ལ་སྦྱོར་ཏེ་ངོ་ཤེས་འབྲེལ་འདྲིས་
ཆེན་པོའི་དགའ་སྣང་དཔག་མེད་བྱེད། བདག་པོས་ཁྱི་ལ་སྐེ་རྒྱན་གཡོགས་ནས་
སྒོ་འགྲམ་མམ་སྦྲ་གུར་གྱི་འཁྲིས་སུ་བཏགས་པའི་དུས་དེ་ནས་བཟུང་། ཁྱིས་དེ་
ནི་མིའི་རིགས་ཀྱིས་རང་ཉིད་ལ་སྤྲད་པའི་ལས་འགན་ནམ་བྱ་གཞག་རླབས་པོ་ཆེ་
ཞིག་ཏུ་བསམས་ཏེ། དབྱར་ཆར་ཞོད་དམ་ཚ་བ་ཆེ་དུས་དང་། དགུན་གངས་
ལྷགས་འར་འུར་དུ་ལྡང་ནས་གནམ་གཤིས་ཤིན་ཏུ་ནས་གྲང་ངར་ཆེ་དུས་སོགས་
སྔ་དགོང་དང་ནམ་དུས་གང་ཞིག་གི་དུས་སུའང་དམའ་ས་ཟིན་ནས་སྒོ་དྲུང་དུ་
141



ལུས་སེམས་བདེ་མོས་གནས་འཆའ་སྟེ། ཁྱིམ་ཚང་གང་དེའི་སྲུང་མ་ལྟར་སྒོ་དམ་
པོར་བསྲུངས་ནས་རྒྱུས་མེད་ཀྱི་སྐྱེ་བོ་གང་ཞིག་དང་ཐ་ན་རྒྱུས་མེད་དུད་འགྲོའང་
གང་བྱུང་དུ་མ་བཏང་བར། ཕྱི་དགྲ་དང་གཅན་གཟན་གང་ལའང་འཛེམ་སྣང་
དང་འཇིགས་སྣང་སྤུ་ཙམ་མེད་པར་ཟུང་ཕོད་ཅིང་མཆོང་ཡང་ཡོད། །
ཁྱིས་དུས་རྟག་ཏུ་དཀའ་སྡུག་གིས་ལས་དོན་ཇི་ལྟར་བསྒྲུབས་གྱུར་ཡང་མི་
དང་གོ་ས་མི་རྩོད་ཅིང་། ཟས་སྤྱོད་ཐད་ཧམ་གཤེད་དང་ཐོབ་ཤོར་གྱི་འཁང་ར་
དང་སྡུག་ཡུས་ཀྱི་འཁུན་སྒྲ་ཡེ་ནས་མི་འདོན་ཞིང་། ཐ་ན་བདག་པོས་རང་
སེམས་ཀྱི་ཁྲོ་བ་ཞི་བྱེད་སྒོ་ཁར་བཏགས་པའི་ཁྱིར་དོན་མེད་དུ་རྡོག་ཐོས་ཞུས་
ནས་སྐད་ངན་ཤོར་བ་བཟོས་ཀྱང་། རེ་ཞིག་མི་འདོད་པའི་ཀུ་ཅོ་བཏོན་རྗེས་
སྔར་བཞིན་ལྷག་བསམ་རྣམ་དག་གིས་རང་འགན་ཧུར་དུ་ལེན་པར་བྱེད། དེ་ནི་
ཁྱི་ཡི་རང་གཤིས་ཡིན་ལ་གཤིས་སྤྱོད་ཀྱང་ཡིན་པས། མི་རྣམས་ཀྱིས་དགའ་ས་
མོས་ས་དང་། སྡང་དགྲས་འཇིགས་ས་འཁོན་ས་དེ་ཡིན་ལ་ཁྱི་ཞིམ་གཉིས་ཀྱི་མི་
འདྲ་བའི་གནས་སམ་ཁྱད་པར་ཡང་དེའོ།
ཞི་མི་ནི་ཁྱི་དང་མི་འདྲ་བའི་སྲོག་ཆགས་མགོ་བདེ་ཡ་མ་བརླ་ཞིང་ཨ་སར་
ཅན་ཞིག་ཡིན་པས། མི་རྣམས་ཀྱིས་གཡོ་ཁྲམ་གཉིས་ལ་མཁས་པའི་སྐྱེ་བོ་གང་
ཞིག་ལ་“ ཞི་མི་འདྲ་བའི་མི་དེ་” ཅེས་འཕྱ་བར་བྱེད། ཞི་མིས་རང་ཉིད་འཚོ་
གནས་བྱེད་ཡུལ་གྱི་ཁྱིམ་ཚང་གང་དེའི་དབུལ་ཕྱུག་ལ་སྣང་འཇོག་ཆེན་པོས་
འབྱོར་པ་ཆེ་བའི་དུས་སུ་དེར་བརྟེན་ནས་སྡོད་པ་མ་ཟད། རྟག་ཏུ་ཁྱིམ་མིའི་ཉེ་
སར་བཅར་ནས་དུང་ཞེན་ཆེ་བ་དང་བྲལ་དུ་མི་བཟོད་པའི་ཚུལ་སྟོན་ཞིང་།
ཁྱིམ་མི་ཚོའི་བྱ་མས་སེམས་དང་སྙིང་རྗེ་ཐོབ་ཆེད་ཕྲུ་གུ་ཆུང་ཆུང་ཞིག་དང་འདྲ་
142



4331
31
:
3
:3
12:37:2
1:|:
ཀྱི
བར་བདག་པོའི་ངོ་ལ་བལྟས་ཏེ་“ རྨའོ་... མའོ་ ” ཞེས་གཅེས་སློང་
ལ་མཁས་ཤིང་། ཧ་ཅང་ཉམ་ཆུང་ཡ་རབ་ཚུལ་དུ་གནས་ཀྱང་སྦྱིན་བདག་མེད་
པའི་སྐབས་རང་གཟུགས་ངོ་མ་དམར་རྗེན་དུ་མངོན་ནས་ཐབས་རྩལ་ཡོད་རྒྱུས་
ཤ་མར་དང་འོ་མ་སོགས་གང་ཞིམ་གྱི་ཟས་དང་བཏུང་བ་ཐབས་ཀྱིས་བརྐུས་ཏེ།
ལོངས་སྤྱོད་བྱེད་པའི་ལས་མེད་བདེ་བར་འདོད་པའི་སྲོག་ཆགས་ལེ་ལོ་ཅན་ཞིག་
ཡིན་གཤིས། རྒྱུན་པར་ཉི་ཁུག་ཐབ་ཁུག་དང་། མལ་སའི་སྟེང་། སྦྱིན་བདག་
གི་པང་ལ་སོགས་གང་དྲོ་གང་སྐྱིད་ཀྱི་སར་ཉལ་ནས་སྡོད་རྒྱུར་གོམས་ཤིང་།
ཁྱིམ་བདག་གང་དེ་རང་གི་སྡོད་གནས་ལས་བྲལ་མ་ཐག་དེར་རྣམ་ཤོར་བྱེད་པ་
སོགས་ག་དུས་ཡིན་ཡང་ངལ་མེད་བདེ་བའི་གནས་ཤིག་གློ་བུར་གནམ་ལས་ལྷུང་
རེ་བྱེད་
།
དམངས་ཁྲོད་ཀྱི་ཤོད་སྲོལ་ལྟར་ན་རྒྱུན་པར་ཞི་མིའི་སེམས་ནང་བདག་པོ་
འདི་མགྱོགས་ཙམ་འཆི་ན་ཅི་མ་རུང་། དེ་ལྟར་ན་ཁོའི་སྡོད་གནས་སྐྱིད་པོ་དེ་ང་
ལ་ཐོབ་ཀྱི་རེད་སྙམ་པ་མ་ཟད་རྟག་ཏུ་དེ་ལྟའི་སྨོན་ལམ་ཡང་འདེབས་ཀྱིན་ཡོད་
ཟེར། །
ཁྱིམ་ཚང་གང་ཞིག་འབྱོར་ཕྱུག་དང་ལྡན་ན་ཞི་མིས་དེར་གནས་འཆའ་བ་
དང་། ཁྱིམ་ཚང་དེ་ནམ་ཞིག་རྒུད་པའི་ཚེ་ཁྱིམ་བདག་གིས་དེ་སྔ་བྱམས་སེམས་
ཆེན་པོའི་གཉོར་སྐྱོང་དག་རྨི་ལམ་གྱི་ཚུལ་དུ་གཏིང་བརྗེད་དུ་བཏང་ནས་འབྱོར་
ཕྱུག་ལྡན་པའི་ཁྱིམ་ཚང་གཞན་དུ་སྤོ་བར་བྱེད། ཞི་མི་ནི་ད་དུང་ངོ་འཇམ་
འདིང་གནག་དང་ཞེ་སྡང་ང་རྒྱལ་ཆེ་བའི་སྲོག་ཆགས་ཤིག་སྟེ། དེས་བྱིའུ་དང་
ཙི ནི ཐ་ན་སྲུང་མ་སོགས་འཛིན་དུས་ཀྱང་ཁྱི་ལྟར་དཔའ་བོ་གཡུལ་སར་
143



ཞུགས་པ་ལྟར་མངོན་སུམ་འཛེམས་མེད་དང་། གཡོ་ཟོལ་མེད་པར་དེའི་ཐོག་ཏུ་
མཚོངས་ནས་ཉི་འཛིན་པར། རྐང་འཇབ་ལག་འཇབ་ཀྱིས་ཉེ་བར་བཅར་རྗེས་
སྲོག་ཆགས་གངང་དེ་ཉེན་ཟོན་ཅི་ཡང་མེད་དུས་གློ་བུར་དུ་མཆོངས་ཏེ་བསམ་
དབང་དྲན་དབང་མེད་པར་འཛིན་པ་མ་ཟད། དེ་འཕྲལ་དུ་ཟས་སུ་མ་སྤྱོད་
པར་རེ་གློད་རེ་བཟུང་གི་མནར་གཅོད་ཡང་ཡང་བཏང་ནས། སྲོག་ཆགས་དེ་
རང་གི་གདུག་རྩུབ་ཆེ་བའི་སྡེར་མོའི་འོག་འུ་ཐུག་ཐབས་ཟད་དང་རེ་མེད་གསོན་
མེད་ཀྱིས་ཡ་ངའི་ཚུལ་དུ་ཤི་རུ་བཅུག་སྟེ། རྩེད་འདོད་དང་ང་རྒྱལ་སོགས་རང་
གི་བློ་ཁ་ཡོངས་སུ་ཚིམ་རྗེས་གཞི་ནས་ཞིམ་པོའི་ཁ་ཟས་སུ་སྤྱོད་པར་བྱེད། །
ཞི་མི་ནི་སེམས་ཅན་གཡོ་ཅན་ཞིག་ཡིན་གཤིས། དེས་ཁྲབ་པའི་གཡོ་
སྒྱུའི་ལེ་ཚན་སྣ་ཚོགས་ཀྱིས་དུས་རྟག་ཏུ་མི་རྣམས་ཀྱི་མགོ་བོ་རྨོངས་པའམ་འཁྲུལ་
བར་བྱེད་པས། རྒྱུན་པར་ཞི་མིར་སྐྱེ་འགྲོའི་བྱམས་སྐྱོང་ཚད་མེད་ཐོབ་པ་མ་
ཟད། སྐབས་རེར་ད་དུང་ལྷག་བསམ་རྣམ་པར་དག་ལ་ངོ་དགའ་སྤྲེལ་ལད་མི་
ཤེས་ཤིང་། དཔའ་ངར་དང་དཀའ་སྤྱད་སྙིང་རུས་ཅན་གྱི་སྒོ་ཁྱི་ལས་ཀྱང་
བྱམས་སྐྱོང་དང་གཟིགས་སྐྱོང་ཆེ་བ་ཐོབ་ནས། མི་མང་པོས་རང་གི་གཅེས་ཕྲུག་
པང་དུ་ཉར་བ་ལྟར་བྱམས་བརྩེ་ཆེན་པོས་བྱིལ་བྱིལ་ཡང་ཡང་བྱེད་པ་མ་ཟད་
གང་བྱུང་དུ་འཇོག་པར་མི་བཟོད།
དོན་དམ་དུ་ད་ལྟའི་སྤྱི་ཚོགས་འདིའི་འཚོ་བ་དངོས་ཀྱི་ནང་མཐོ་རིགས་
ཀྱི་སྲོག་ཆགས་མི་ལའང་ཁྱི་དང་ཞི་མི་གཉིས་དང་ཡོངས་སུ་མཚུངས་པའི་རྣམ་
རིག་ཀུན་སྤྱོད་དང། དེ་བཞིན་མི་ཚེ་དང་རིན་ཐང་ལ་སོགས་པའི་ལྟ་བ་སྣ་
ཚོགས་ཤིག་མཆིས་ཤིང་། དེ་དང་དེ་འདྲའི་བཏང་སྙོམས་མིན་པའི་སྣང་ཚུལ་
144



མང་པོ་ཞིག་མིག་ལམ་དུ་འཆར་དུས་ང་ལ་མངར་མིན་སྐྱུར་མིན་ཏེ། ཤོད་མི་
ཤེས་པའི་ཚོར་སྣང་ཡ་མཚན་ཞིག་སྦྱིན་པར་བྱེད།



སྨྱུ་གུར་རྒྱ་སྨྱུག་དང་། བོད་སྨྱུག ལྕགས་སྨྱུག་དང་། སྦ་སྨྱུག ས་སྨྱུག
སྤུ་སྨྱུག ཞ་སྨྱུག སྨྱུག་གུ་ཁ་རིལ་དང་ཁ་ལེབ་སོགས་ཤིན་ཏུ་མང་མོད། དེའི་
བྱེད་ནུས་ནི་དཀར་འཇམ་ཤོག་བུའི་ངོས་སུ། ནག་ནག་རི་མོ་ནག་ཆུང་འབྲི་རྒྱུ་
ལས་མ་འདས་
འཇིག་རྟེན་མི་ཡུལ་འདིའི་མི་ལའང་མཚན་མའི་དབྱེ་བའི་ཆ་ནས་ཕོ་མོ་
དང་
། རྣམ་དཔྱོད་དང་བློ་རིག་འཇོན་ཐང་
། ཀུན་སྤྱོད་སོགས་ཀྱི་ཐད་ནས་
རབ་འབྲིང་ཐ་གསུམ་དུ་དབྱེ་བར་བྱེད་ཅིང་། སྐྱེ་བོ་གང་ཞིག་འཇིག་རྟེན་ཟླུམ་
པོའི་ཁམས་འདིར་འཚོ་བ་ནས་མཐར་འཇིག་རྟེན་ཕྱི་མའི་ལམ་དུ་མ་བཞུད་ཀྱི་
བར། ཉིན་རེ་རེའི་འཇིག་རྟེན་ལས་ཀྱི་རྐང་རྗེས་དང་ལག་རྗེས་རེ་རེ་བཞིན།
སྨྱུ་གུས་བྲིས་ཏེ་དཀར་དཀར་ཤོག་བུའི་ངོས་སུ་གསལ་བའི་ནག་ནག་རི་མོ་ནག་
ཆུང་དང་ཡོངས་སུ་མཚུངས། གལ་སྲིད་མི་ཞིག་གི་མི་ཚེ་ནི་སྨྱུ་གུ་ཞིག་ཡིན་པའི་
དབང་དུ་བྱས་ན། མི་ཚེ་གང་པོའི་ནང་གི་ཉིན་རེ་རེའི་རྐང་རྗེས་དང་ལག་རྗེས་
རེ་རེ་ནི། སྨྱུ་གུས་དཀར་འཇམ་ཤོག་བུའི་ངོས་སུ་བྲིས་པའི་ཚིག་འབྲུ་ཚིག་རྐང་
རེ་རེ་དང་མཚུངས་ཤིང་། སྨྱུ་གུའི་སྣག་ཚ་རྫོགས་པའི་དུས་དེ་སྐྱེ་བོ་གང་དེའི་མི་
ཚེའི་མཇུག་འདུས་ཏེ་འཇིག་རྟེན་ཕྱི་མའི་ལམ་དུ་སོང་བ་དང་འདྲ།
༔ 46



ཅི་ཡང་སྲིད་པའི་འཇིག་རྟེན་གྱི་ཞིང་ཁམས་ཆེན་པོ་འདི་ཡི་སྟེང་། སྐྱེ་བོ་
ལ་ལས་རང་གི་བདེ་སྡུག་བློས་སུ་བཏང་སྟེ་གཞན་དོན་དང་མིའི་རིགས་ཀྱི་འཕེལ་
རྒྱས་དང་ཞི་བདེའི་ཆེད། འཚོ་མི་ཡུལ་དུ་གནས་དུས་སུ་ཚེ་གང་འབད་འཐབ་
ཀྱི་རྔུལ་ཆུ་དང་། གཟུང་ཁྲག་ལ་བརྟེན་ནས་ལོ་རྒྱུས་ཀྱི་དེབ་ཐེར་ཐོག་སྐྱེ་བོ་ཀུན་
གྱིས་བསྔགས་པར་བྱེད་པའི་རིན་ཆེན་གསེར་ལས་ཀྱང་ལྷག་པའི་ཡིག་འབྲུ་སྣ་
ཚོགས་བཀོད་དེ། “ རོ་ས་འོག་ཏུ་སོང་ཡང་གཏམ་འཇིག་རྟེན་ན་གྲགས་” ཟེར་
བའི་དཔེ་ལྟར་མཚན་སྙན་བསྐལ་བརྒྱུར་བརྟན་པ་དང་། སྐྱེ་བོ་ལ་ལས་རང་གི་
མི་ཚེ་གང་པོ་བག་མེད་ཆུད་ཟོས་དང་། ཡང་སྐྱེ་བོ་ལ་ལས་རང་གི་བདེ་སྡུག་དང་
མིང་གྲགས་ཆེད། གཡོ་སྒྱུ་དང་དབང་ཐང་། གནག་སེམས་དང་གནོད་སེམས་
སོགས་མི་ཆོས་ལས་འདས་པའི་བྱ་ཐབས་སྣ་ཚོགས་ལ་བརྟེན་ཏེ། གཞན་མགོ་
མནོན་ཞིང་གཞན་ཁྲག་བཏུངས་ནས་ལས་མེད་སྐྱིད་འདོད་ཀྱི་མི་ཚེའི་མཐའ་ལ་
གཏུགས་མཐར་ཚེ་སྲོག་གི་རྩྭ་བ་སྐམ་པའི་དུས། རང་གིས་བསྐྱོད་ཚར་བའི་མི་
ཚེའི་ཤུལ་ལམ་དེར་ཕྱི་མིག་ལྟ་སྐབས། རང་གིས་བྲིས་པའི་ཡིག་འབྲུ་དག་མི་
གསལ་རབ་རིབ་ ཤ་སྟག་སྟེ། གཞན་གྱིས་ཁྱེད་མི་ཡུལ་འདིར་འཚོ་བ་ཡང་མི་
རྟོགས་པར། མཐར་གོ་རྒྱུ་ཚོར་རྒྱུ་མེད་པའི་སྒོ་ནས་མི་ཡུལ་འདི་ནས་ནུབས་
འགྲོ་བ་དང་། ཡང་སྐྱེ་བོ་ལ་ལས་རང་གི་ལོ་རྒྱུས་ཀྱི་ཤོག་ལྷེ་རེ་རེའི་སྟེང་། ནམ་
ཡང་སུབ་ཏུ་མེད་པའི་ནག་ཐིག་སྟེ་མིའི་རིགས་ཀྱི་ལོ་རྒྱུས་ཐོག་ཟློག་ཏུ་མེད་པའི་
ཉེས་མིང་འཇོག་རྗེས། སྨྱུ་གུའི་བྲིས་མཚམས་ཆད་ནས་ལྔ་པའི་ལམ་དུ་འགྲོ་
སྐབས་སེམས་ནང་ཡོད་པ་ནི་བློ་ཕམ་དང་། འགྱོད་སེམས་ཁོ་ན་ཡིན་པས“ ཤི་
དམྱལ་བར་སོང་ཡང་གཏམ་མི་ཡུལ་དུ་གནས” ཟེར་བའི་དཔེ་ལྟར་སྐྱེ་བོ་དེ་
147



རིགས་མི་ཡུལ་ནས་རིང་དུ་བྲལ་ཡང་མི་རྣམས་ཀྱིས་དེ་ལ་བཅངས་པའི་འཁོན་
སེམས་དང་། སྒྲོག་པའི་གཏམ་ངན་ནི་རྡོ་ལ་རི་མོ་བརྐོས་པ་བཞིན་ནམ་ཡང་མི་
ཡུལ་ཐོག་པ་ནས་པར་གྱུར།
རེད་ཨང་། མི་ཞིག་གི་མི་ཚེ་ནི་སྨྱུ་གུ་ཞིག་ཡིན་པའི་དབང་དུ་བྱས་ན།
སྐྱེ་བོ་གང་དེའི་བསམ་པའི་འཁྱེར་བཟོ་དང་སྨྱུ་གུའི་བྲིས་ཕྱོགས་མི་མཚུངས་པས།
དཀར་འཇམ་ ཤོག་བུའི་ངོས་ སུ་ གསལ་བའི་ནག་ཆུང་རི་མོ་ཡང་མི་འདྲ་སྟེ།
འཇིག་རྟེན་ཕྱི་མར་གཤེགས་དུས་མི་ཡུལ་དུ་འཇོག་པའི་མཚན་སྙན་དང་རིན་
ཐང་ཡང་དེ་ལྟར་མ་ཡིན་ནམ།
་.



9
:|:32:31:
21
:: :
2421 :
4
1:|:
:
15 3
1:|:
1:|:
1:|:
ཕྱུག་འགྱུར་མེ་ལྕེས་ང་ལ་སྙིང་སྟོབས་སྦྱིན།
ང་རང་ཕ་ཡུལ་དང་བྲལ་ནས་ལོ་ཤས་སོང་། ངས་ནམ་ཡང་བརྗེད་པར་
དཀའ་བ་ནི་ཕ་ཡུལ་དང་བྲལ་ནས་སློབ་གྲྭ་ཆེ་མོར་ལྡོག་ཐོན་བྱེད་པའི་ཉིན་དེ་
རེད། དེ་ཉིན་ནི་ཆར་ཞོད་ཆེ་བའི་དབྱར་དུས་ཤིག་སྟེ་ཆར་པ་བབས་རྗེས་ནམ་
མཁའ་དྭངས་པའི་ཉིན་ཞིག་ཡིན་ཞིང་། ཉིན་དགུང་མཚམས་སུ་ཆར་པ་བབས་
མཚམས་ཆད་ནའང་། གུ་དོག་པའི་སྲང་ལམ་གྱི་ལམ་ཆུང་དུ་ཆར་ཆུ་འཁྱིལ་བ་
དང་བསྟུན་འདམ་རྫབ་ལངས་ཏེ་མི་རྣམས་འགྲོ་སྐྱོད་དཀའ། །
ང་རང་ཁྱིམ་ནས་ཐོན་སྐབས། ཡུལ་མི་གཞན་དང་འདྲ་བར་ལམ་ཆུང་
དེ་ཡི་ཐོག་དོགས་ཟོན་ཆེན་པོས་སྐྱོད་ཀྱང་། ལྷམ་སྔར་བཞིན་ཆུ་དང་འདམ་
གྱིས་བརླན་པར་གྱུར། དེའི་དུས་ན་གྲོང་པ་ཁྱིམ་མཚེས་ཀྱི་བྱིས་པ་རྣམས་རྒྱབ་
ཏུ་དཔེ་ཁུག་རེ་འཁུར་ཞིང་། དགའ་བའི་འཛུམ་མདངས་དང་བཅས་མཉམ་
མཉམ་རུབ་རུབ་ངང་སློབ་གྲྭར་འགྲོ་བཞིན་འདུག་པ་དང་། རྒྱང་རིང་གི་ཕྲེང་
ཞལ་ལྟར་བསྐོར་བའི་རི་རྩེ་རྣམས་སྨུག་ཞགས་ཀྱིས་བརྒྱན་ཞིང་། ཡངས་ཤིང་
སྣུམ་ཞག་དོད་པའི་རྩྭ་ཐང་ཐོག་ཕྱུགས་རིགས་རྣམས་སྐྱིད་སྣང་དང་བཅས་རྩྭ་ཆུ་
ལོངས་སུ་སྤྱོད་བྱེད་བཞིན་གདའ།
ཕ་ཡུལ་དང་བྲལ་བའི་ལོ་ཤས་ནང་། ཕ་ཡུལ་གྱི་རྣམ་པ་ངའི་མཚན་མོའི་
149



རྨི་ལམ་དུ་ཡང་ཡང་འཆར་བ་ནི་ངས་ཕ་ཡུལ་ལ་བཅངས་པའི་དྲན་སེམས་ཀྱིས་
སྐུལ་བས་ཡིན་ཤས་ཆེ། རྒྱུན་དུ་ངས་ཕ་ཡུལ་གྱི་ད་ལྟའི་གནས་ཚུལ་དང་། འཕོ་
འགྱུར་སོགས་རྟོགས་འདོད་ཆེན་པོ་བྱས་རྐྱེན། ཕ་མ་སྤུན་མཆེད་དང་། གྲོགས་
པོ་ཚོའི་འཕྲིན་ཡིག་ནང་ལོ་ཤས་རིང་ངའི་ཕ་ཡུལ་ལ་སྔར་དང་མི་འདྲ་བའི་འཕོ་
འགྱུར་ཆེན་པོ་བྱུང་ཡོད་ལུགས་མང་དུ་བརྗོད།
ད་རེས་ང་རང་ལོ་ཤས་བྲལ་བའི་ཕ་ཡུལ་ལ་དངོས་སུ་འགྲོ་ཁོམ་བྱུང་བས།
ལམ་བར་ངའི་སེམས་ནང་ཕ་ཡུལ་ལ་དོན་དམ་འཕོ་འགྱུར་ཇི་འདྲ་བྱུང་ཡོད་དམ་
སྙམ་བཞིན། མྱུར་བར་ཕ་ཡུལ་གྱི་རྣམ་པ་གསར་པ་མིག་ལམ་དུ་འཆར་རྒྱུ་རེད་
ཨང་སྙམ་པའི་སྤྲོ་སྣང་གིས། རང་སེམས་ནི་སྔ་ས་ནས་རླངས་འཁོར་གྱི་མྱུར་
ཚད་ལས་ཡོངས་སུ་བརྒལ་ཏེ་ཕ་ཡུལ་གྱི་ཕྱོགས་སུ་ཤོར། དེ་ལྟར་བསྐྱོད་བསྐྱོད་
པའི་མཐར་ཕ་ཡུལ་གྱི་རི་ཀླུང་དང་། ཕ་ཡུལ་གྱི་དཀར་ནག་ཕྱུགས་རིགས། ཕ་
ཡུལ་གྱི་གྲོང་དང་གྲོང་སྡེ་སོགས་རིམ་པས་མཐོང་ལམ་དུ་གྱུར་བས། མིག་ལམ་
དུ་འཆར་བའི་ཡིད་གར་འོང་བའི་ཕ་ཡུལ་གྱི་རྣམ་པ་གསར་པ་དེས། ངའི་
སེམས་པ་རླུང་རྒོད་ཀྱིས་འདེད་པའི་མཁའ་སྤྲིན་ནམ་དྲག་ཏུ་རྒྱུག་པའི་ཆུ་མོའི་
རླབས་རྒྱུན་བཞིན་སྡོད་ཚུགས་མི་འདུག་ལ། ཕ་ཡུལ་གྱི་ལ་ཀླུང་དང་། ཆུ་མོ།
ལམ་ཕྲན་རེ་རེ་བཞིན་གྱིས་ངའི་སེམས་ཁམས་སུ་སྔར་སོང་འདས་དོན་མང་པོའི་
དཔེ་རིས་རིམ་པར་གསལ། །
རླངས་འཁོར་ལས་བབས་རྗེས་དང་ཐོག་ངའི་མིག་ལམ་དུ་འཆར་བ་ནི།
སྔོན་ས་སྟོང་དུ་ལུས་པའི་ས་ཆ་གང་སར་ད་ཆ་སྟར་དུ་སྒྲིག་པའི་སྡོད་ཁང་མང་པོ་
གསར་དུ་བསྐྲུན་ནས། གྲོང་ཚོ་ནི་སྔར་ལས་གང་ཙམ་གྱི་གཞི་ཁྱོན་ཆེ་རུ་སོང་
150



|
འདུག་པ་དང་
། ལམ་ཟུར་ཁག་དང་། གྲོང་པ་མང་པོའི་སྒོ་འགྲམ་དུ་སྒེར་གྱི་
ཚོང་ཁང་མང་པོ་བཙུགས་ཤིང་། སྔོན་གྱི་བྱིས་པ་རྣམས་ད་ཆ་འཚར་ལོངས་
བྱུང་ནས་མིག་ངོ་ཡང་ཆོད་དཀའ་བར་གྱུར་འདུག ཁྱིམ་དུ་འབྱོར་སྐབས་སྔོན་
གྱི་སྤང་ལས་གྲུབ་པའི་སྡོད་ཁང་ཐོག་གཅིག་མ་དེ་ད་ཆ་ཕྱུགས་རྩྭ་འཇུག་པའི་རྩྭ་
ཁང་ལ་གྱུར་ཞིང་། དེའི་ཉེ་འགྲམ་དུ་མཛེས་སྡུག་ཉམས་དགའི་ཐོག་ཁང་ཞིག་
འདུག་པ་དེ་ནི་གསར་དུ་བརྒྱབ་པའི་ང་ཚོའི་སྡོད་ཁང་རེད་འདུག
ཉིན་ཤས་རིང་ངས་ཕ་ཡུལ་གྱི་ཕྱོགས་གང་སར་དོ་སྣང་ཆེན་པོ་བྱེད་
སྐབས། ཡུལ་མི་ཚོའི་ཟས་གོས་ནས་སྡོད་ཁང་དང་། རིག་གནས་འཚོ་བ།
བསམ་པའི་དཔལ་ཡོན་ལ་སོགས་པའི་ཕྱོགས་གང་སར་འཕོ་འགྱུར་དང་ལེགས་
བཅོས་ཆེན་པོ་བྱུང་བ་ནི་ངའི་བསམ་ཡུལ་ལས་ཡོངས་སུ་འདས་ཤིང་། ཡུལ་མི་
ཚོས་རྒྱུན་དུ་ལབ་གླེང་བྱེད་པའི་ནང་དོན་གཙོ་བོ་ཡང་ཁྱིམ་ཚང་སོ་སོའི་གསར་
དུ་བརྒྱབ་པའི་སྡོད་ཁང་གི་ཆེ་ཆུང་དང་། ནང་ཆོས་ཀྱི་ལེགས་ཉེས་དེ་བཞིན་ཁ་
གདན་འཐག་རྒྱུ་དང་། ཁྱིམ་ཆས་བཟོ་རྒྱུ། ཁྱིམ་སྤྱོད་གློག་ཆས་ཉོ་སྒྲུབ་བྱེད་རྒྱུ་
སོགས་རེད་འདུག ལྷག་པར་དགའ་བ་སྐྱེ་འོས་པ་ཞིག་ལ་གྲོང་ཚོ་མང་པོར་ཞིང་
ལས་ཚན་རིག་ལག་རྩལ་ས་ཚུགས་བཙུགས་པ་དང་། གཞོན་ནུ་མང་པོས་སྤྲོ་
སེམས་འཕེལ་བཞིན་རིགས་མི་འདྲ་བའི་སློབ་གྲྭ་ཁག་ལ་ལག་རྩལ་ཟབ་སྦྱོང་བྱེད་
པར་སྐྱོད་བཞིན་མཆིས།
ཕ་ཡུལ་གྱི་འཕོ་འགྱུར་དེ་དག་དངོས་སུ་མཐོང་སྐབས སྤྲོ་བ་རབ་ཏུ་འཕེལ་ནས་
རང་གི་ཕ་ཡུལ་དང་ཕ་ཡུལ་གྱི་མི་དམངས་ལ་འང་བའི་བརྩེ་སེམས་ནི་དེ་བས་ཟབ་ཏུ་སོང་
ལ ཕ་ཡུལ་གྱི་འབྱུང་འགྱུར་ལ་སྔར་བས་ཡིད་ཆེས་བརྟན་པོ་ཞིག་བརྙེད་བྱུང་
157



ས་བོན།
འཇིག་རྟེན་འདིར་མི་མང་པོས་དཔྱིད་ཀྱི་མྱུ་གུ་དང་། རྩྭ་དང་རྩི་ཤིང་།
གཡུ་མདོག་གི་རྩྭ་ཐང་། ནམ་དུས་ཀྱི་འགྱུར་བ་མེད་པའི་ཐང་ཤིང་དང་། ཁོ་
དོག་རྣམ་པར་བཀྲ་བའི་མེ་ཏོག་བཅས་པར་དགའ་སྣང་གིས་བསྟོད་པ་འབུལ་བ་
དང་། ཡང་སྐྱེ་བོ་མང་པོས་སྟོན་དུས་ཀྱི་གཡུར་ཟའི་འབྲས་བུར་རེ་ཞིང་། ཞིམ་
མངར་འབྲས་བུའི་རོ་བཅུད་ལོངས་སུ་སྤྱོད་རྒྱུར་སྤྲོ་སྣང་ལྷག་པར་ཆེ།
ང་རང་ཡང་སྐྱེ་བོ་གཞན་དང་འདྲ་བར་སྔོ་ལྗང་གི་འཇིག་རྟེན་དང་།
མཛེས་སྡུག་རྣམ་པར་བཀྲ་བའི་སྐྱེད་ཚལ། དེ་བཞིན་གཡུར་ཟའི་འབྲས་བུའི་
འཁུར་གྱིས་མྱོས་པའི་སྟོན་གྱི་རྣམ་པར་དགའ་བ་དང་། ཡང་སྒོས་སུ་དེ་དག་གི་
འབྱུང་ཁུངས་ཏེ་ས་བོན་ལ་དེ་བས་ཀྱང་དགའ་ཞིང་ཡིད་སྨོན་ཆེ།
མི་མང་པོས་དཔྱིད་དུས་ལུས་ཕྲའི་ཉམས་འགྱུར་ལ་བསྟོད་གླུ་ལེན་པའི་
དུས་དང་། འབྲས་ཤིང་གི་མགོ་ལྕོག་ལྡེམ་ཞིང་། ཞིང་ཐང་ན་སྙེ་རླབས་འཕྱུར་
ག གང་སར་གསེར་མདངས་བཀྲ་བའི་སྟོན་གྱི་དུས་ལ་སྙན་ཚིག་འབྲི་བའི་ཚེ་
ན། རྟག་ཏུ་ཆུ་ཡི་ཆུ་མགོ་འམ་རྩི་ཤིང་ལོ་ཏོག་གི་རྩ་བའི་རྩ་བ་སྟེ་ས་བོན་ནི་
བརྗེད་ངད་ཀྱི་དབང་དུ་གྱུར།
དཔྱིད་རླུང་གསར་པས་ལུས་སེམས་གསོས་ཤིང་། གསར་སྐྱེས་སྨྱུ་གུས་
152



འཇིག་རྟེན་ཁམས་ལ་མཛེས་མཚོན་གསར་པ་བྱུག་པའི་དུས། བདག་གི་ཡིད་ཀྱི་
ཀློང་དུ་ས་བོན་ཞེས་པའི་མིང་ཚིག་དེ་འགོག་མེད་དུ་ཡང་ཡང་འཆར་བར་བྱེད།
དེ་ཡང་ང་རང་སློབ་འབྲིང་འགྲིམས་དུས་རྒན་ལགས་ཀྱིས་《 ས་བོན་》
ཞེས་པའི་སློབ་ཚན་དེ་འཁྲིད་གནང་སྐབས། ས་བོན་ནི་འཇིག་རྟེན་ཁམས་ཀྱི་སྐྱེ་
དངོས་མཐའ་དག་གི་རྒྱུན་མཐུད་ཆེད། རྩ་བ་ཚུགས་ཤིང་མྱུ་གུ་རྒྱས་པ་དང་།
འབྲས་བུ་སྨིན་པ་སོགས་ཀྱི་བྱེད་ནུས་ལྡན་པའི་ཚེ་སྲོག་གི་འབྱུང་ཁུངས་ཡིན་ཚུལ་
གསུངས་པ་རྣམས་ཡིད་ལ་ཟུག་ཅིང་རྣ་བར་སྙན་པ་དང་། ས་བོན་གྱི་བྱེད་ནུས་
སམ་ནུས་ཤུགས་དེར་ཧང་སངས་ཏེ། སྐབས་དེའི་རྒན་ལགས་ཀྱི་བཀའ་མོལ་དེ་
དག་དུས་ད་ལྟའང་ངའི་ཡིད་ཀྱི་ཀློང་དུ་གསལ་པོར་ངེས་ནས་འདུག
ས་བོན་ནི་འཇིག་རྟེན་ཁམས་འདིར་དུས་གང་ཞིག་ཏུ་ཐོག་མར་བྱུང་བ་
མ་རྟོགས་མོད། འཇིག་རྟེན་ཁམས་འདིའི་སྐྱེ་དངོས་མཐའ་དག་ས་བོན་ལས་
བྱུང་བ་མ་ཟད། ས་བོན་གྱི་ནུས་པས་འཇིག་རྟེན་ཁམས་འདིར་བར་མེད་ཀྱི་
འཕོ་འགྱུར་དང་མཛེས་གོས་གསར་པའི་ཚེ་སྲོག་སྐྱོང་བར་བྱེད། །
འགྲོ་བ་མིའི་རིགས་ནི་འཇིག་རྟེན་ཁམས་ཀྱི་བདག་པོ་དང། འཇིག་
རྟེན་ཁམས་ཧྲིལ་བུའི་གསར་གཏོད་མཁན་ཡིན་ཞིང། དེའི་ནང་ནས་ཚན་རིག་
མཁས་ཅན་དང་། སྲིད་དོན་མཁས་པ། གསོ་རིག་མཁས་པ། འཛུགས་སྐྲུན་
མཁས་ཅན། སྒྱུ་རྩལ་མཁས་པ་སོགས་ནི་འཇིག་རྟེན་ཁམས་གསར་གཏོད་བྱེད་
པའི་འགུལ་ཤུགས་ཡིན་པས། མི་རྣམས་ཀྱི་མིག་ལམ་དུ་ཁོ་ཚོའི་གཟུགས་བརྙན་
སྣང་སྐབས་དང་། ཐ་ན་ཁོ་ཚོའི་མིང་ཐོས་པའི་ཚེ་ན་ཡིད་ཀྱི་གཏིང་ནས་ཁོ་ཚོར་
ཡིད་སྨོན་དང་། དད་གུས། བསྟོད་པ་སོགས་བྱེད་མོད། ཁོ་ཚོར་ཡིད་སྨོན་
153



དད་གུས་དང་ བསྔགས་བརྗོད་བྱེད་སྐབས་མཁས་པའི་ཚོགས་རྣམས་གསོ་
སྐྱོང་དང་། སྐྱེད་སྲིང་གི་བྱེད་པོའམ། མཁས་པའི་ཚོགས་ཀྱི་འབྱུང་ཁུངས་སམ་
ས་བོན་ཏེ། མཁས་པ་དེ་རྣམས་གསོ་སྐྱོང་བྱེད་མཁན་གྱི་བདག་ཉིད་ཆེན་པོ་
བཤེས་གཉེན་དམ་པའི་ཚོགས་ལ་དེ་ལྟར་གྱིས་ཡིད་སྨོན་དང་། དད་གུས།
བསྔགས་བརྗོད་བྱེད་སྲིད་དམ།
154



དྭངས་གསལ་གྱི་སེམས་ཁམས་ཁྱེད་གང་དུ་ཡོད།
་
,
ཤོད་སྲོལ་དུ་མཁའ་དབྱིངས་སུ་སྐར་མདའ་རེ་རེ་འཁྱུག་པ་ནི་འཇིག་རྟེན་
མི་ཡུལ་སྟེང་དུ་མིའི་ཚེ་སྲོག་རེ་རེ་འཇིག་རྟེན་འདི་ལས་བྲལ་ཏེ་འཇིག་རྟེན་
གཞན་ཞིག་ཏུ་འཕོས་འགྲོ་བ་རེད་ཟེར། གལ་ཏེ་དེ་ནི་བདེན་པ་ཡིན་པའི་
དབང་དུ་བྱས་ཚེ། འཇིག་རྟེན་མི་ཡུལ་འདིར་ཆ་ཡོངས་སུ་རྫོགས་པའི་སྐལ་བ་
ཞིག་དུས་ནམ་ཡང་ཡོད་མི་སྲིད།
ང་རང་ཆུང་བྱིས་པའི་དུས། སྔོ་བསངས་ནམ་མཁའི་ཐོངས་སུ་མིག་འོད་
ཆེམ་ཆེམ་འཕྲོ་བའི་གྲངས་མེད་སྐར་ཚོགས་དང་། ལྷག་པར་དུ་སྒོར་ཞིང་ཟླུམ་
ལ་དཀར་ཞིང་གསལ་བའི་ཟླ་བའི་ཕྱོགས་ལ་ལྟ་རྒྱུར་དགའ་བ་དང་། དེ་དུས་ང་
ཚོ་བྱིས་པ་ཚོས་སྐད་ཤུགས་ཆུང་ངུས་“ སྤོ་བོ་ཟླ་དཀར་ལགས་བག་ལེབ་གཅིག་
གན་ང་དང་། ངས་སང་ཉིན་སྐྱིན་པ་སྤྲད་ཆོག སྤོ་བོ་ཟླ་དཀར་ལགས་ཀྱིས་བག་
ལེབ་གནང་གོ་གསུངས་ཀྱིས། ལག་ཆུང་གཙང་མ་མེད་ན་བག་ལེབ་མི་འདུག་
གསུངས་ཀྱིས།……….” ཅེས་པའི་བྱིས་གླུ་སྙན་མོ་དེ་རིགས་ལེན་རྒྱུར་དགའ་ལ།
ལྷག་དོན་དུ་རྨོ་བོ་ལགས་དང་ཨ་མ་ལགས་ཁོང་རྣམ་པས་གསུངས་པའི་ཟླ་བའི་
ལྷ་མོ་དང་། ཟླ་བའི་ནང་གི་རི་བོང་བློ་ལྡན་གྱི་སྒྲུང་ཉན་རྒྱུར་ཧ་ཅང་གི་དགའ་
བ་ཡིན།
•
ནན་
155



དེ་དུས་ངའི་ངོས་ནས་བཤད་ན་ཚེས་པ་བཅོ་ལྔ་ནི་དེ་ལྟའི་སྒུག་ཡུན་རིང་
བ་ཞིག་དང་ཚེས་བཅོ་ལྔའི་གོང་གི་ཉ་མ་གང་བའི་ཟླ་བའི་གཟུགས་དེ་དང་ཚེས་
པ་བཅོ་ལྔའི་རྗེས་ཀྱི་མར་ངོའི་དུས་སུ་ཟླ་བ་རིམ་གྱིས་ཆུང་དུ་འགྲོ་བའི་སྐབས།
ངའི་སེམས་ནང་སྡུག་སྣང་ཞིག་རང་བཞིན་དུ་འཆར་བར་བྱེད།
རྩོམ་རིག་མང་པོའི་ནང་ཚེས་གསུམ་ཟླ་བ་ཟོར་བའི་དབྱིབས་དང་མཛེས་
མའི་མིག་དཀྱུས་སོགས་མཛེས་སྡུག་གི་ཉམས་སམ་རྒྱན་དུ་བཀོད་པར་བྱེད་ཀྱང་།
ངའི་མིག་ལམ་དུ་དེ་ལས་ལྡོག་པ་ནི་ཉ་མ་གང་བའི་ཟླ་བ་ནི་སྐྱོ་གར་རང་བཞིན་གྱི་
གཏམ་རྒྱུད་དམ། དབང་པོ་སྐྱོན་ཅན་གྱི་སྲོག་ཆགས་ལྟར་ངའི་ཡ་ཆུང་གི་སེམས་
ལ་མི་སྡུག་སྐྱོ་སྣང་ཞིག་རང་བཞིན་དུ་འཆར་བར་བྱེད།
དེ་ནས་ང་རང་རིམ་གྱིས་འཚར་ཏེ་སློབ་ཆུང་ནས་སློབ་འབྲིང་དང་
།
སློབ་འབྲིང་ནས་སློབ་གྲྭ་ཆེ་མོ། སློབ་གྲྭ་ནས་སྤྱི་ཚོགས་ཀྱི་འཚོ་བ་དངོས་སོགས་
ལོ་ཟླ་དང་། ལང་ཚོའི་འཕོ་འགྱུར་དང་བཅས་འཚོ་བའི་སྐས་རིམ་རེ་རེ་བཞིན་
དུ་འགྲིམས་དུས། ངའི་སེམས་ཁམས་ཀྱང་ཆུང་བྱིས་པའི་དུས་ལས་རིམ་བཞིན་
རྒྱང་དུ་འགྱེད་དེ། ད་ཆ་སེམས་མནལ་དུ་ཕབ་ནས་བསམ་གཞིགས་བྱེད་སྐབས།
ཆུང་བྱིས་པའི་དུས་ཀྱི་སེམས་ཁམས་ནི་དེ་ལྟའི་སྟབས་བདེ་དང་། དེ་ལྟའི་
དྭངས་ཤིང་གཙང་བ། དེ་ལྟའི་དགོད་བྲོ་ལ་ཞེན་ཆགས་ཆེ་བ་ཞིག་ཏུ་སྣང་།
ལོ་ཟླའི་གོམ་འགྲོས་དང་བསྟུན་ཏེ་རྙོག་རྫིང་ཆེ་བའི་སྤྱི་ཚོགས་འཚོ་བའི་
ནང་། ངའི་སེམས་ཁམས་ཀྱང་ནོག་མེད་དྭངས་གཙང་གི་དུས་དེ་ལས་རིམ་གྱིས་
རྒྱུང་སྟེ། ལང་ཚོའི་འཕེལ་ཕྱོགས་དང་འཚོ་བའི་ཉམས་མྱོང་དངོས་ལས་ངས་
རྙོག་རྫིང་ཆེ་བའི་མི་དང་མིའི་བར་གྱི་འབྲེལ་བ་སྣ་ཚོགས་བརྒྱུད་མཐར། ངས་
156



་་་་
ཀྱང་སེར་སྣ་དང་། གཡོ་སྒྱུ། ཞེ་སྡང་དང་ང་རྒྱལ། འཁོན་སེམས་དང་། ཐ་
ན་ལྐོག་གཡོ་སོགས་རིམ་གྱིས་ཤེས་པས། སྔར་སོང་བཅོ་ལྔའི་ཟླ་བ་ལྟར་ཆ་
ཡོངས་སུ་རྫོགས་ཤིང་མི་དགེའི་གཡའ་དང་བྲལ་བའི་བྱིས་པའི་སེམས་ཁམས་ཀྱི་
འཇིག་རྟེན་དེ། ད་གཟོད་ན་བུན་གྱིས་བཏུམས་པའི་མར་ངོའི་ཟླ་བ་ལྟར་ཆ་མི་
ཚང་ཞིང་། དཀར་གསལ་གྱི་འོད་མདངས་ཉམས་པའི་འཇིག་རྟེན་ཞིག་དང་
ཡོངས་སུ་མཚུངས། །
ནོགས་བཞིན་པའི་ཟླ་བ་དང་། ནོགས་བཞིན་པའི་ས་གཞི། ནོགས་
བཞིན་པའི་མི་སེམས་སོགས་སྔར་སོང་བྱིས་སྒྲུང་ནང་གི་ཡིད་འོང་འཇིག་བརྟེན་
ཁམས་འདི་བཞིན་ད་ཆ་རིམ་པས་རྟོགས་ཏེ། ཆ་ལག་མི་ཚང་ཞིང་མི་སེམས་ལ་
མནར་གཅོད་ཆེ་བའི་མར་ངོའི་ཟླ་བའི་ཚུལ་དུ་གྱུར་བའི་སེམས་ཁམས་ཀྱི་མཁའ་
དབྱིངས་འདི་དྭངས་བའི་དུས་ཤིག་ཡོད་སྲིད་དམ། ཨེ་མ། སྒོར་ཞིང་ཟླུམ་ལ་
དཀར་གསལ་ར་རིའི་གཡའ་དང་བྲལ་བའི་ཆུང་བྱིས་པའི་དུས་ཀྱི་དྭངས་གསལ་
སེམས་ཁམས་ཀྱི་འཇིག་རྟེན་ལགས། ཁྱེད་ད་ལྟ་གང་དུ་ཡོད་དམ།
:|:#s
1
51:|:ས་
25
157



ས
།
།
,
པ
14:: 1:|:
:|:
5:352 » ཅ༡༡
མེ་ཏོག་དང་ཚེ་སྲོག
ར-
མེ་ཏོག་ཞིག་གི་བཞེད་སྟངས་ནི་ཚེ་སྲོག་གསར་པའི་སྐྱོང་ཤད་ཅིག་ཨེ་
ཡིན། མེ་ཏོག་ཞིག་གི་ཁ་དོག་ནི་ཚེ་སྲོག་གསར་པའི་མཚར་སྡུག་དེ་ཡིན་ནམ།
མེ་ཏོག་ཞིག་གི་འདབ་མ་ནི་ཚེ་སྲོག་ཞིག་གི་བཀྲག་མདངས་དེ་ཡིན་སྲིད་དམ།
མེ་ཏོག་ཞིག་གི་རྒུད་ཚུལ་ནི་ཚེ་སྲོག་ཞིག་དར་རྒུད་ཀྱི་བརྒྱུད་རིམ་དེ་ཡིན་སྲིད་
དམ། སྤང་ལ་བཞད་པའི་མེ་ ཏོག་སྣ་ཚོགས་དེ་ཚོ། དབྱར་གཞུང་བུ་མོའི་
མཚར་སྡུག་གོས་རྒྱན་ཡིན་ན། མེ་ཏོག་གི་རོ་བཅུད་ལ་འཁོར་བའི་རྐང་དྲུག་
དང་ཕྱེ་ལེབ་དེ་ཚོ། ཚེ་སྲོག་ཞིག་གི་གཏམ་རྒྱུད་དང་འབྲེལ་བའི་ལས་དབང་གི་
གར་སྟབས་ནི་ལོས་ཡིན།
མེ་ཏོག་ཞིག་གི་ཚེ་ཚད་ནི་དབྱར་ལོ་གཅིག་ཡིན་པའི་དབང་དུ་བྱས་ན།
མེ་ཏོག་ཞིག་གིས་མི་སེམས་ལ་བཞག་པའི་བག་ཆགས་དེ། མི་ཚེ་གང་པོའི་ཡིད་
འོང་གི་དྲན་འཆར་ཞིག་ཡིན་སྲིད། །
འཇིག་རྟེན་ཟླུམ་གཟུགས་འདི་ཡི་ཐོག་མེ་ཏོག་ལ་མི་དགའ་བའི་སྐྱེ་བོ་
ཞིག་ཧ་ལམ་ཡོད་མི་སྲིད་དེ། མེ་ཏོག་ནི་ནོར་འཛིན་མ་མ་མཛེས་པའི་གོས་རྒྱན་
དང་། སེམས་ཀྱི་སྤྲོ་སྣང་འཕེལ་བའི་གཞི་མ་རེད། མེ་ཏོག་ནི་ཡིད་ཀྱི་སྐྱོ་སྣང་ཞི་
བའི་འཕགས་མཆོག་རིལ་བུ་རེད་ལ། དྲི་འཛིན་ལམ་དུ་བསུང་ཞིམ་འཐུལ་བའི་
158



སྨན་བཟང་བདུད་རྩི་རེད། མེ་ཏོག་ནི་སྐྱེ་བོ་ཕོ་མོའི་བར་གྱི་མཛའ་སེམས་སྤེལ་
བའི་སེམས་ཀྱི་ཕོ་ཉ་རེད་ལ། ལྷག་པར་དུ་མི་རྣམས་ཀྱིས་ཞེན་ཞིང་དགའ་བའི་
སྦྲང་རྩིའི་འབྱུང་གནས་ཏེ། གསེར་སྦྲང་བུང་བས་བར་མེད་རྩོལ་གྱིས་མེ་ཏོག་གི་
བཅུད་ལས་བླངས་པའི་འབྲས་བུའི་ཉིང་ཁུའོ།
སྐྱེ་བོ་ལ་ལས་མེ་ཏོག་ལ་ཐང་ཤིང་ལྟར་ནུབས་པ་མེད་པའི་ཚེ་སྲོག་མེད་དུ་
སེམས་ཀྱང་། མེ་ཏོག་གིས་ཚད་ཡོད་པའི་ཚེ་སྲོག་ནང་རང་གི་ཡོད་ཚད་ཐམས་
ཅད་སྐྱེ་འགྲོ་ཀུན་ལ་ལེགས་སྐྱེས་སུ་འཕུལ་ཏེ། མི་ཡུལ་ལ་མཛེས་རྒྱན་དང་།
འཚོ་བར་མཛེས་རྒྱན། འགྲོ་བ་ཀུན་གྱི་སེམས་ཁམས་ལ་རྫོགས་མཐའ་མེད་པའི་
སྤྲོ་སྣང་ཅི་ཡང་སྦྱིན་པས། སྒེར་སེམས་མེད་པར་སྐྱེ་འགྲོའི་བདེ་བའི་ཆེད་དུ་
ཕུལ་བའི་ལེགས་སྐྱེས་ནི། ཇི་ལྟར་གྱི་རླབས་ཆེ་ལ་དེ་ལྟར་གྱི་གཟི་བརྗིད་ལྡན་པ་
ཞིག་ཨང་། །
གལ་ཏེ་མི་ཞིག་གི་མི་ཚེ་ནི་བརྟན་སྐར་བཞིན་དུ་འགྱུར་མེད་ཡུན་དུ་
གནས་རྒྱུ་མེད་ཀྱང་། སྐད་ཅིག་སེལ་གོལ་གཏོགས་འདྲའི་མི་ཚེའི་ནང་། མེ་
ཏོག་བཞིན་དུ་གཞན་ཕན་སྐུལ་སློང་བཟང་པོས་འཇིག་རྟེན་ལ་འོད་སྣང་དང་།
མི་ཡུལ་ལ་གཟི་བྱིན་སྦྱིན་ལ། ཐང་ཤིང་ལྟར་འགྱུར་མེད་ཡུན་རིང་གནས་རྒྱུ་
མེད་ཀྱང་། མེ་ཏོག་བཞིན་རང་གི་ཡོད་ཚད་ཀྱི་ཡོད་ཚད་སེར་སྣ་མེད་པར་
གཞན་དོན་དུ་སྐྱེས་སུ་ཕུལ་བའི་སྐྱེ་བོ་གང་དེའི་མཚན་དང་གྲགས་པ། བརྟན་
སྐར་དང་ཐང་ཤིང་བཞིན་དུ་ཡུན་ནས་ཡུན་དུ་གནས་ངེས།
མེ་ཏོག་ཞིག་གི་ཚེ་ཚད་ནི་དབྱར་ལོ་གཅིག་ཡིན་པའི་དབང་དུ་བྱས་ན།
མེ་ཏོག་ཞིག་གིས་མི་སེམས་ལ་བཞག་པའི་བག་ཆགས་དེ་ཚེ་གང་ཡིན་སྲིད། སྐྱེ་
159



བོ་ཞིག་གི་ཚེ་ཚད་ནི་སྐད་ཅིག་སེ་གོལ་གཏོགས་པའི་དབང་དུ་བྱས་ན། སྐད་
ཅིག་མི་ཚེའི་ནང་གཞན་ཕན་སྐུལ་སློང་བཟང་པོ་ལས་འཁྲུངས་པའི་གཟི་བྱིན་ནི།
ཉམས་མེད་དགུང་སྔོན་མཐོན་པོའི་ཉི་ཟླའི་ཚུལ་དུ་གནས་ངེས་སོ། །
་་
.
:：
་
:
h
i
ཞེན་དང་
ར་
" .
ད་
.
160



མི་ཚེ་ཞི་མིའི་ཨ་སྟོང་།
་
མ་..
མིའི་མི་ཚེར་མངོན་ཤེས་དང་རྟག་པ་མེད་ཅིང་། མི་ཡུལ་གྱི་ལམ་བུ་ནི་
ཀྱག་ཀྱོག་དཀའ་སྡུག་ཆེ་བས། ངས་ཤིན་ཏུ་ལྕི་བའི་གོམ་པ་རེ་རེ་བཞིན་མདུན་
དུ་སྤོས་སྐབས། དགའ་ཉེ་སྤུན་མཆེད་དང་། གྲོགས་གྲོགས་པོ་ལ་ལས་“ཁྱེད་
རང་རང་སྡུག་རང་གིས་ཉོ་བའི་གོམ་པ་དེ་སྤོ་མཚམས་བཞག་སྟེ། མི་ཡུལ་གྱི་
བདེ་བའི་ལོངས་སྤྱོད་ལ་འབུངས་དང་། མིའི་མི་ཚེ་ནི་སྐད་ཅིག་ཞི་མིའི་ཨ་སྟོང་
དང་མཉམ་པས། དེའི་རིང་སྐྱིད་པོ་རང་གིས་མ་བྱས་ན་སྡུག་པོ་གཞན་གྱིས་
གཏོང་ཡོང་། སྐད་ཅིག་གི་མི་ཚེ་དེར་མི་ཡུལ་གྱི་ལོངས་སྤྱོད་མ་ཐུབ་ན་མི་ཡུལ་
འདིར་ཡོང་བ་སྟོང་པ་རེད་” ཟེར་བས་ལོས་ཀྱང་བདེན།
ཡང་འགའ་རེས་“བུ་འབད་བརྩོན་བྱོས་དང་། མིའི་མི་ཚེ་ནི་སྐད་ཅིག་
ཞི་མིའི་ཨ་སྟོང་ཙམ་ལས་མེད་པས། དེའི་རིང་མོག་ཆུང་གི་བྱ་བ་ཆུང་ཆུང་དང་།
མིག་མདུན་གྱི་བདེ་བ་ཆུང་བར་གཡེང་ན་ཧ་ཅང་ཐུང་བའི་མི་ཚེ་དེ་ཡང་སྟོང་
ཟད་ལ་གྱུར་ཏེ། མི་ཡུལ་འདིར་གཅེར་བུར་སླེབས་པ་བཞིན་དུ་ཐ་མར་མི་ཡུལ་
འདིའི་ཟས་དོད་ཙམ་ཡང་མེད་པར་ལག་སྟོང་གནམ་འཕྱར་གྱིས་འཇིག་རྟེན་
འདི་ལས་བྲལ་དུས་འགྱོད་པ་རྟས་མི་ཟིན་པ་ཞིག་ཡོང་ངོ་” ཟེར་བས་དེའང་ཅིས་
མི་བདེན།
161



རེད་ཨང་། འཇིག་རྟེན་ཟླུམ་གཟུགས་འདིའི་སྟེང་ན་རྟ་ནག་གི་སྤུ་དང་།
ས་ཐོག་གི་འབུ་སྲིན་བཞིན་ཤིན་ཏུ་མང་བའི་སྐྱེ་འགྲོའི་ཁྲོད། རང་སོ་སོའི་
ཁམས་དང་མོས་པ་དང་དམིགས་ཡུལ་མི་མཚུངས་པའི་སྐྱེ་བོ་ཤིན་ཏུ་མང་བ་སྟེ།
ལ་ལས་རྒྱུ་དངོས་པོ་རྒྱལ་པོའི་བང་མཛོད་ལྟར་གསོག་རྒྱུ་དེ་རང་གི་མི་ཚེ་གང་
པོའི་དམིགས་ཡུལ་དུ་བྱས་ཏེ། དམིགས་ཡུལ་དེའི་ཆེད་མིག་མེད་གྲོག་མ་ལྟ་བུའི་
འདུར་རྒྱུག་ལ་བྲེལ་བ་དང་། ལ་ལས་མི་ཡུལ་གྱི་མཚན་དང་སྙན་གྲགས་དེ་ཚེ་
གང་གི་གལ་ཆེའི་དམིགས་ཡུལ་དུ་བཟུང་ནས། དེའི་ཆེད་དུ་ཟས་བརྗེད་གཉིད་
བཅག་དང་རང་ནུས་ཡོད་རྒུས་བརྩོན་པ་མི་ལྷོད། ཡང་སྐྱེ་བོ་ལ་ལས་རྣལ་
འབྱོར་གྱི་དབང་ཕྱུག་ཆེན་མོ་མི་ལ་རས་པ་ལྟར། ཕྱི་མའི་བདེ་བ་དེ་མི་ཚེ་གང་
པོའི་ཆེད་གལ་ཚེའི་དམིགས་བྱར་བྱས་ཏེ། དེ་ཡི་ཆེད་དུ་དལ་འབྱོར་མི་ལུས་
བློས་སུ་བཏང་ཞིང་། དཀའ་སྡུག་དང་ངལ་བ་མཐའ་དག་བཟོད་དེ་ཕྱི་མའམ་
མཐར་ཐུག་གི་བདེ་བའི་ཆེད། འཆི་སྲོག་ལ་མཐུག་ཀྱང་ཇི་མི་སྙམ། ཡང་སྐྱེ་བོ་
ལ་ལས་མཁས་པའི་གཙུག་རྒྱུན་དགེ་འདུན་ཆོས་འཕེལ་བཞིན། ཤེས་རིག་དང་
བདེན་པའི་གནས་ལ་བརྩོན་དེ་འཇིག་བརྟེན་པའི་བློ་མིག་འབྱེད་རྒྱུ་དེ། རང་གི་
མི་ཚེ་གང་པོའི་གཡོལ་མེད་འགན་འཁྲིར་བསམས་ཏེ། དེ་ཡི་ཆེད་བརྩོན་གྲུས་ཀྱི་
གྲུ་ཆུང་སྐྱ་བས་སྐུལ་ཞིང་། ཤེས་རིག་གི་ནོར་བུ་རྒྱ་མཚོའི་གཏིང་ནས་ལེན་ཡོད་
པ་དང་། མཐའ་ཡས་ཀྱི་འཇིག་ རྟེན་ ཞིང་ ཁམས་ དཀའ་སྡུག་ ཞབས་ ཀྱིས་
བཅགས་ཏེ། རིག་པ་དང་བདེན་པའི་སྐྱ་རེངས་རིམ་གྱིས་བསུས་ནས། མི་ཡུལ་
འདི་ཡི་སྟེང་དུ་རིན་ཐང་བྲལ་བའི་གཏང་ཊི་ཞིག་གི་རང་མདངས་ངོམ་པར་བྱེད།
མ་གཞི་ང་ནི་ལྕི་བའི་གོམ་འགྲོས་རེ་རེ་ངལ་དུབ་ཀྱིས་མནར་ནས་ལུས་
162



ཡོངས་རྔུལ་ཆུས་བརླན་ཞིང་། སེམས་ནི་ངལ་བས་ཡོངས་སུ་བཟིར་ནའང་།
“ ཐོས་བརྩོན་ཤེས་རབ་ཅན་གྱི་སྙིང་གི་སྒོར། ཅི་སྟེ་བཞུགས་ན་འབད་པའི་
འབྲས་བུ་སྟེ། ལྐུག་པའི་འཛུམ་དང་ཕྱུག་པོའི་ངོ་སོ་ལ། རེ་བའི་རྨི་ལམ་ནམ་
ཡང་བདག་ལ་མེད།” ཅེས་པའི་མཁས་པའི་དབང་པོ་དགེ་འདུན་ཆོས་འཕེལ་
མཆོག་གི་ལེགས་བཤད་དེར་དད་ཞེན་ཆེན་པོས། བླུན་རྨོངས་ཀྱི་བློ་ངོར་ཤེས་
རིག་གི་འབྲས་བུ་རྩྭ་རྩེའི་ཟིལ་པ་ཙམ་ཞིག་སྨིན་ཀྱང་། མི་ཡུལ་གྱི་ལོངས་སྤྱོད་
དང་བདེ་བ་ཆེན་པོར་བསམས་ཏེ། དཀའ་སྡུག་ཁེར་སྣང་གྱི་ལམ་བུར་བཞུགས་
པར་ཡིད་འབྱུང་དང་བློ་འགྱོད་མེད་པར། རང་གི་གོམ་སྟབས་ལྕི་མོ་འདི་མུ་
མཐུད་ནས་མདུན་དུ་སྤོ་བར་འདོད་དེ། གང་ལ་ཞེས་ན་རང་གི་མི་ཚེ་ཞི་མིའི་ཨ་
སྟོང་ཙམ་འདིའི་ནང་། མི་ཡུལ་འདིར་ལྟད་མོའི་ཚུལ་ཙམ་གྱི་རང་གི་མི་ཚེ་སྟོང་
ཟད་དུ་མི་འགྲོ་བར། མི་ཡུལ་གྱི་མི་ཟས་ཟོད་པའི་རིན་འདོད་དུ་མི་ཡུལ་གྱི་ལམ་
བུ་འདི་ཡི་སྟེང་རང་གི་རྐང་རྗེས་ཤིག་འཇོག་ཐུབ་ན་ཅིས་ཀྱང་འདོད་པས་སོ། །
sa
163



ཟཆོག་ཤེས་ཅན་ལ་ནོར་གྱི་ཆེ་ཆུང་མེད།
—བོད་ཀྱི་གཏམ་དཔེ་ལས་དྲངས།
གཞན་སེམས་རྟོགས་དཀའ། རང་སེམས་འདུལ་དཀའ། ཞེས་པའི་
གཏམ་འདིས་སྔོན་བསུས་ཏེ་འགྲོ་བ་མིའི་སེམས་ཁམས་ཐད་ཅུང་ཞིག་གླེང་བ་ལ།
སྐྱེ་འགྲོ་ཀུན་ལ་ལུས་སེམས་གཉིས་ལས་ལུས་ནི་སེམས་ཀྱི་གནས་སམ་བརྟེན་པར་
བྱེད་པའི་གནས་ཁང་ལྟ་བུ་དང་། སེམས་ནི་གནས་ཁང་དེར་གནས་བཅའ་བའི་
མགྲོན་པོའི་ཚུལ་དུ་སྣང་།
སེམས་ནི་ཚོར་རྟོགས་ཅན་གྱི་ཤེས་པ་དེ་ཡིན་ཞིང་། ནང་རིག་པའི་ཐོག་
ནས་བཤད་ན་སེམས་ལ་སྐྱེ་འཆི་མེད་པར་སྐྱེ་བོ་གང་ཞིག་ཚེ་ལས་འདས་ཏེ།
སེམས་ཀྱི་མགྲོན་པོ་འདི་བཞིན་གནས་ཁང་ངམ་མགྲོན་ཁང་ལྟ་བུའི་སྒྱུ་ལུས་
གཡར་པོ་དེ་ལས་བྲལ་རྗེས། གནས་ཁང་གཞན་ཞིག་འཚོལ་ཆེད་ལམ་བཞུགས་
འགྲུལ་བའི་ཚུལ་བཞིན་གང་སར་འགྲུལ་བཞུད་ལ་བྲེལ་ཟེར། །
གང་ལྟ་ཡང་ཆེས་རྟོགས་པར་དཀའ་བ་ནི་མི་སེམས་ཡིན་ཞིང་། ཆེས་
ཕོག་རྡུང་འགྲོ་སླ་བ་ཡང་མི་སེམས་རེད་ལ། ཚེས་བཅོས་ཤིང་འདུལ་དཀའ་བ་
ཡང་མི་སེམས་ཁོ་ན་ལས་མ་འདས། མི་སེམས་ནི་ནམ་མཁའི་མཐའ་དང་མཉམ་
164



པ་སྟེ། སྐྱེ་བོ་གང་ཞིག་རང་ལུས་འདོམ་གང་གྲུ་བཞི་དེ་ཤོང་ཙམ་གྱི་གཏིང་རིང་
ཕུག་པ་ཞིག་ཏུ་བསྡད་གྱུར་ཡང་། སེམས་ཁམས་ལ་དུས་དང་བར་ཐོངས་ཀྱི་
ཚོད་འཛིན་མེད་པར་སྐད་ཅིག་རིང་ལ་སེམས་པ་ལུས་དང་བྲལ་ཏེ་གནམ་སའི་
མཐའ་ལ་འཕུར་ཆོག་ལ། དོན་ཆུང་རང་གི་འཚོ་གནས་ནས་དོན་ཆེན་འཛམ་བུ་
གླིང་གི་ཆགས་འཇིགས་ཐད་ལ་བསམ་བློ་བསྐོར་ཆོག གནས་ལུགས་དང་རྒྱུ་
མཚན་གང་དང་ཅི་ཡང་བྱས་ཏེ། ཉམ་ཆུང་སེམས་ནང་སྙིང་རྗེ་ཆེན་པོའི་བདག་
ཉིད་ཅན་དང་འདྲ་བའི་ལྷད་མེད་ཀྱི་བྱམས་སེམས་ཤིག་སྒོམ་ཆོག་ལ། མ་རུང་
གཤིན་རྗེ་འདྲ་བའི་སྡིག་རྩུབ་ཀླ་ཀློའི་སྤྱོད་པས་འགྲོ་དྲུག་སེམས་ཅན་ཐམས་ཅད་
དམྱལ་བ་བར་དོའི་འཕྲང་ལ་འབུད་པའི་ངན་སེམས་ཞེ་མེར་ལངས་བ་ཞིག་ཀྱང་
འཆང་ཆོག སེམས་པ་ནི་ཁ་རླུང་ལྟ་བུའི་རྟོགས་པ་ཞིག་ལས་ལུས་པོ་ལྟ་བུའི་
གཟུགས་འཛིན་ཕུང་པོ་ཞིག་མིན་པས། སེམས་ནི་རྟོགས་པར་དཀའ་ལ་མཐོང་
ཡང་དཀའ་ཞིང་། མིའི་བྱ་བྱེད་ཀུན་ལ་མངོན་མེད་སེམས་ཀྱིས་བཏང་འཛིན་
བྱེད་པས། སེམས་ཀྱི་འཁྱེར་བཟོའམ་ཀུན་སློང་དང་བསྟུན་ཏེ་འཇིག་བརྟེན་བྱ་
བ་ཀུན་གྱི་ངོ་བོ་དང་ཁ་ཕྱོགས་ཀྱང་འགྱུར་འགྲོ། །
སེམས་ཀྱིས་འཛམ་བུ་གླིང་གི་རྒྱུ་ནོར་ཡོད་ཚད་བདག་འཛིན་བྱེད་ཆོག་
ལ། འཛམ་བུ་གླིང་གི་རྒྱུ་ནོར་ཡོད་ཚད་བློས་གཏོང་ཡང་བྱེད་ཆོག སེམས་ཀྱིས་
འཇིགས་བརྟེན་འདི་ཉིད་བདེ་བ་ཅན་གྱི་ཞིང་ཁམས་སུ་རྟོགས་བཟོ་བྱེད་ཆོག་ལ།
འཇིག་བརྟེན་འདི་ཉིད་དམྱལ་བ་དང་བར་དོའི་འཕྲང་ལའང་ངོས་འཛིན་བྱེད་
ཆོག བོད་ཀྱི་གཏམ་དཔེར་མིག་བདེ་ལ་ལག་པས་མི་འཇུག་ཟེར་བ་ལྟར།
འགྲོ་བ་མིའི་རིགས་ཀྱི་ལུས་སེམས་བདེ་མིན་དེ་སེམས་ལ་རག་ལུས་པས།
_165



སེམས་ཀྱིས་ཆོག་ཤེས་ཤེས་ན་ལུས་སེམས་ལས་ཀྱིས་བདེ། འགྲོ་བ་མིའི་རིགས་
ཐོག་མར་ཆགས་པའི་དུས། རྩྭ་དང་ཤིང་གི་ལོ་མས་ལུས་པོ་ཁེབ་ཙམ་ཞིག་དང་།
ཤིང་འབྲས་ཚྭ་ལོ་སོགས་ ཀྱིས་གྲོད་པ་རྒྱགས་ནས་མི་ཚེ་ཕུད་མོད། དེ་རྗེས་
སེམས་ཀྱི་འཛིན་པའམ་བདག་འཛིན་ཇེ་ཆེར་རྒྱས་ཏེ། འགྲོ་བ་མིས་མ་མོས་ལོ་
ཏོག་ལ་སོགས་པའི་ལོ་ཏོག་གི་འབྲས་བུ་འཚོལ་འདེབས་དང་། རི་དྭགས་སེམས་
ཅན་རྔོན་ནས་རྗེས་སུ་དམར་སྤྱོད་ཅིང་ལུས་ལ་ལྤགས་པ་གྱོན། དེ་རྗེས་མེ་སྤོར་
བའི་ལག་རྩལ་སྤྱད་དེ་ཟས་རིགས་བཙོས་བསྲེགས་བྱས། དེ་རྗེས་མིའི་རིགས་ཀྱི་
འདོད་སེམས་མེ་ལྕེ་དེ་བས་ཀྱང་རྒྱས་ཏེ་གཅིག་སེམས་གཅིག་འོག་ཏུ་བསྡུ་བ་
དང་། ས་ཁོངས་དབྱེ་ནས་རང་ས་སྲུང་ཞིང་དབང་ཤུགས་གཉིས་ལ་བརྟེན་ནས་
རང་ས་རྒྱུ་བསྐྱེད་ཀྱིས་དམག་འཁྲུག་བྱེད་མགོ་ཚུགས།
དེ་ལྟར་ཡི་ལོ་ཁྲི་ཕྲག་མང་པོ་སོང་བའི་ད་ལྟའི་དུས། མི་རིགས་དང་ས་
གནས། རྒྱལ་ཁབ་དང་མི་སེར། དཔོན་པོ་དང་གཡོག་པོ། མཁས་པ་དང་
བློན་པོ། ཆོས་ལུགས་དང་གྲུབ་མཐའ། ཁྲིམས་ལུགས་དང་ཁྲིམས་ཁང་ལ་
སོགས་པའི་གྲངས་མེད་ཐ་སྙད་ཅིག་གསར་གཏོད་བྱས་པ་དང་དུས་མཚུངས།
ཡར་ཐོན་དང་ཚན་རིག་ཟེར་བཞིན་སྔར་མེད་ཀྱི་འཕྲུལ་འཁོར་དང་གོ་མཚོན་
མང་པོའི་ཐོན་སྐྱེད་ལ་འབད་དེ། དེང་གི་ཆར་ཨ་རི་དང་ཨུ་རུ་སུའུ་ལ་སོགས་
པའི་རྡུལ་ཕྲན་མཚོན་ཆ་ཡོད་པའི་རྒྱལ་ཁབ་རེ་རེས་ཀྱང་འཛམ་བུ་གླིང་འདི་ཉིད་
ཐེངས་མང་རྨེག་མེད་ལ་གཏོང་བར་ནུས། སྔར་འཛམ་བུ་གླིང་འདིར་འགྲོ་བ་མི་
ནི་དབང་ཐང་ཚེ་ཤོས་སུ་སྣང་མོད། དེང་གི་ཆར་འགྲོ་བ་མི་རང་ཉིད་ཀྱིས་
གསར་ཏུ་གཏོད་པའི་གོ་མཚོན་དང་འཕྲུལ་རིགས་འདི་དག་གི་མདུན་དུ་འགྲོ་བ་
166



མི་རང་ཉིད་ས་རྒུ་འབུ་སྲིན་ལྟ་བུར་ཉམ་ཞན་གྱི་ཚུལ་དུ་གནས།་
སྔར་རྩྭ་ལོ་གྱོན་ཞིང་ཤིང་འབྲས་ཟ་བའི་དུས་ནས་ད་ལྟའི་བར་མིའི་
རིགས་ཀྱི་འཚོ་བར་བསམ་ཚོད་ལས་འདས་པའི་འཕོ་འགྱུར་ཞིག་བྱུང་ཡོད་
ནའང་། ཡང་སྙིང་མིའི་རིགས་རང་ཉིད་ལ་ཕན་པ་དང་བདེ་བ་ཇི་འདྲ་ཞིག་
ཐོབ་ཡོད། འཕོ་འགྱུར་ཤིན་ཏུ་ཆེ་བའི་ད་ལྟའི་དུས། མིའི་རིགས་རང་ཉིད་
ཀྱིས་བཟོས་པའི་འཁོར་ཡུག་གཏོར་བརླགས་དང་། གོ་མཚོན་རྒྱ་བསྐྱེད། མི་
སེམས་ལ་ལྷད་བཞུགས་པ། ཐོན་ཁུང་ས་ཟད་གྲོན་ཆེ་བ། རང་བྱུང་གནོད་འཚེ་
མང་བ། བཅོས་པར་དཀའ་བའི་ནད་ཡམས་གང་བྱུང་དུ་ཁྱབ་པ་ལ་སོགས་པའི་
དཀའ་གནས་དང་ཉེན་ཁ་མང་དག་ཞིག་འཕྲད་ཅིང་། དེ་དག་གི་མདུན་དུ་ཅི་
བྱ་གཏོལ་མེད་ཀྱི་གནས་སུ་ལྷུང་བར་བྱེད། །
ད་ལྟ་འཕྲད་བཞིན་པའི་ཉེན་ཚབས་དང་དཀའ་ངལ་དེ་དག་ཚང་མ་མིའི་
རིགས་ཀྱི་འདོད་སེམས་མེ་བཞིན་འབར་བ་ལས་བྱུང་བ་ཤ་སྟག་སྟེ། མིའི་རིགས་
ཀྱི་ཧམ་སེམས་སམ་འདོད་ཤེས་ལ་ཚོད་འཛིན་མེད་པར་ད་བྱར་མཚོ་བཞིན་རྒྱས་
པའི་མཇུག་འབྲས་ལས་མ་འདས། ཆོག་ཤེས་མེད་པའི་མིའི་རིགས་ཀྱི་བསམ་བློ་
དེས་མི་གཤིས་ལ་ཉམས་ཆག་དང་སྒེར་སེམས་རྒྱ་བསྐྱེད་ཀྱིས། ཐམས་ཅད་རང་
ལ་མཁོ་ཞིང་རང་ཐམས་ཅད་ལས་ལྷག་པའི་བསམ་བློའི་འདུ་ཤེས་སམ་སྐུལ་སློང་
འོག རང་ལ་དགོས་ངེས་ཀྱི་དངོས་པོ་ཐམས་ཅད་ཐབས་བརྒྱ་ཇུས་སྟོང་གིས་
རང་ལ་ཡོང་ཐབས་བྱེད་པ་ལྟ་ཅི། རང་ལ་དེ་ཙམ་མི་མཁོ་བའམ་མེད་ཀྱང་རུང་
བའི་དངོས་པོ་མང་པོ་ཞིག་ཀྱང་རང་ལ་བྱུང་ན་སྙམ་པའི་སེམས་འཛིན་དྲག་ཏུ་
བྱེད།
I67



སྐྱེ་བོ་ག་གེ་མོ་ཞིག་གིས་གསུངས་པར། ཁྱེད་རང་ལ་ད་ལྟ་དབང་བཞིན་
པ་ནི་ཁྱེད་རང་ལ་མཁོ་བ་ལས་ཡོངས་སུ་འདས་ཟེར་བའི་གཏམ་དེ་གནད་སྨིན་
བདེན་པར་མཐོང་སྟེ། མ་གཞི་ང་ཚོར་སྡོད་ཁང་གཅིག་དང་། བཟའ་ཟླ་ཟུང་།
བུ་ཕྲུག་གཅིག་བ་མ་གཉིས། དེ་བཞིན་ཟླ་རེའི་གླ་ཕོགས་བཅས་པས་ང་ཚོའི་འཚོ་
ཁུངས་འཁྱོལ་མོད། ཡིན་ནའང་ད་ལྟའི་ཆར་སྤྱི་ཚོགས་ཀྱི་འགྲན་བརྩོད་ཟེར་
ཞིང་དོན་དངོས་སུ་ཚོད་འཛིན་མི་ཐུབ་པའི་བསམ་པའི་འདོད་རྔམ་གྱི་དབང་དུ་
སོང་ནས། སྡོད་ཁང་གཅིག་གིས་མི་ཆོག་པར་གཉིས་དང་། གཉིས་གིས་མི་
ཆོག་པར་གསུམ། དེ་ལྟར་གསུམ་བཞིས་ཀྱང་མི་ཆོག་པར་ལྔ་དྲུག་བདུན་བརྒྱད་
དང་དེ་ལས་ཀྱང་མང་བ་ཞིག་དགོས་པ་དང་། ཟླ་བོའམ་ཆུང་མ་གཅིག་གིས་མི་
ཆོག་པར་གཉིས་དང་གསུམ་སོགས་དགོས་པ་མ་ཟད། རྒྱལ་ཁབ་ཀྱིས་གནང་
བའི་ཟླ་རེའི་གླ་ཕོགས་ཀྱིས་ཀྱང་མི་འགྲིག་པར་གཞུང་རྒྱུ་ལྐོག་ཟ་དང་། གཞན་
རྒྱུ་ལྐོག་ལེན་གྱིས་མི་རབས་མང་པོའི་རིང་ལའང་ཟས་སྤྱོད་མི་ཚར་བའི་གཞུང་རྒྱུ་
དུང་འཕྱུར་མང་པོ་ལྐོག་ཟ་ལྐོག་ལེན་ཆེད། འགྲོ་ཝ་མོ་ལས་མཁས་པ་དང་སྡོད་
རོ་བོང་ལས་ཙོག་པ། འདུར་རྒྱུག་མིག་མེད་གྲོག་མ་ལས་བྲེལ་ཆེ་བའི་ལས་ལ་
བརྩོན། གཞན་རྒྱུ་ཟ་བར་ལྕགས་ཀྱི་འགྲམ་པ་དགོས་ཟེར་བའི་དཔེ་ལྟར། དེ་
དག་ཚང་མ་བྱུང་ཡང་ལུས་སེམས་བདེ་ལ་མི་འབབ་པར། རང་གི་བརྩམས་པའི་
ལས་ངན་དེ་དག་གཞན་གྱིས་ཤེས་དོགས་ཀྱིས། ག་དུས་ཡིན་ཡང་རང་སེམས་རྡོ་
ལེབ་ཚ་པོའི་སྟེང་གི་གྲོག་མ་ལྟར་བདེ་བར་གནས་ཐབས་མེད་པར་སྡུག་བསྔལ་
སེམས་ཁྲལ་གྱི་ངང་དུ་སྡོད་དགོས་པ་མ་ཟད། མཐའ་མར་རྒྱལ་ཁྲིམས་གསེར་གྱི་
གཉའ་ཤིང་འོག་ཏུ་བློ་འགྱོད་ཀྱི་མིག་ཆུ་ཙམ་ལས་ཅི་ཡང་མི་ནུས།
168



::
ཕོག་རྡུང་གི་གསེར་ཀ་ཤོར་སླ་བ་ཡང་སེམས་པ་སྟེ། ལུས་ལ་གུད་ཆོགས་
རྨས་སྐྱོན་གང་ཞིག་བྱུང་ཚེ། ལུས་ཀྱི་རྨས་སྐྱོན་དང་མཉམ་དུ་སེམས་ལའང་ཚ་
ཟུག་དང་སྡུག་བསྔལ་ཅི་ཡང་སྐྱེས་ཤིང་། ལུས་ཀྱི་རྨ་ཁ་སྔ་ས་ནས་གསོས་ཏེ་ཤུལ་
མེད་དུ་གྱུར་ཡང་སྔར་སོང་འདས་དོན་གྱི་དྲན་འཆར་ལས། སེམས་ལ་སྐྱེས་པའི་
ན་ཟུག་དང་སྡུག་བསྔལ་ནི་ཡུན་དུ་གནས་ལ། ལུས་ལ་གུད་ཆགས་མེད་ཀྱང་
ནམ་ཞག་རྒྱུན་དུ་ལས་ངན་བར་ཆད་སྣ་ཚོགས་དབང་གིས། སེམས་ཁམས་ལ་
འཆར་བའི་སྐྱོ་བ་དང་སྡུག་བསྔལ་གྱིས་ཡིད་མུག་ཅིང་སེམས་ཨ་ཐང་ཆད་པར་
ཆེས་འདུལ་བར་དཀའ་བ་ཡང་མི་སེམས་ཏེ། ལུས་པོ་ཐག་པས་བསྡམས་
འཁྱིག་དང་མུན་བཙོན་དུ་བཙུད་དེ་འདུམ་པར་སླ་ཡང་སེམས་པ་འདི་ལྟར་མིན་
ཏེ། ལུས་པོ་ཐག་པས་འདུམས་ཀྱང་སེམས་པར་གཤོག་པ་ཐོགས་ཏེ་མཐོན་པོའི་
ནམ་འཕངས་གཅོད་ཐུབ་ལ། སེམས་ལ་སྡེར་མོ་རྒྱས་ཏེ་དམའ་མོའི་ས་འོག་
ལའང་འཛུལ་ཐུབ། སེམས་ཁམས་ཐག་པས་མི་འདུམ་ལ་དར་གོས་ཀྱིས་ཀྱང་མི་
འཐུམ་པས། ནང་པ་སངས་རྒྱས་བས་ནང་ཆོས་ཀྱི་རྩ་བ་ནི་རང་རྒྱུད་སེམས་པ་
འདུལ་རྒྱུ་ཏེ། རྟག་ཏུ་སེམས་སྦྱོང་གི་ལས་ལ་བརྩོན་པ་ནི་དོན་དུ་གནས།
ནམ་རྒྱུན་གྱི་འཚོ་བའི་ནང་གོང་རིམ་ནས་ཆབ་སྲིད་དང་ཁྲིམས་ལུགས་ལ་
སོགས་པའི་དྲིལ་བསྒྲགས་སློབ་གསོའི་སྐབས། སློབ་གསོ་གཏོང་བའི་སྐད་ཅིག་
གི་དུས་དེར་ང་ཚོའི་སེམས་ནང་ཚོར་འདུའི་སྐུལ་སློང་དྲག་པོ་ཞིག་གིས། དུས་
ད་ལྟ་ནས་དྲིལ་བསྒྲགས་སློབ་གསོའི་ནང་དོན་ཇི་བཞིན་དུ་ལག་བསྟར་དོན་ལ་
འཁྱོལ་རྒྱུའི་སེམས་ཤུགས་རི་མགོ་ཙམ་ཞིག་སྐྱེས་མོད། གནས་དེ་ལས་གྱེས་ཏེ་
169



*
ཡུན་རིང་མ་སོང་བར་ཐམས་ཅད་བརྗེད་ངད་དམ་ལྷོན་གཡེང་གི་དབང་དུ་སོང་
སྟེ། རང་སེམས་སྔར་བཞིན་རྭ་ཅོ་བཞིན་དུ་གྱོང་པོར་གནས་པ་དང་། རྒྱུན་དུ་
བརྙན་འཕྲིན་དང་རླུང་འཕྲིན་སོགས་ལས་སྐྱེ་བོ་ག་གེ་མོའི་བྱམས་དང་སྙིང་རྗེའི་
མཛད་ཕྲིན་ནམ། ཉམས་ཐག་སྐྱེ་བོ་གང་ཞིག་གི་མི་ཚེའི་བར་ཆད་དང་སྡུག་
བསྔལ་སོགས་ང་རྗོད་པའི་སྐད་ཅིག་གི་དུས་དེར། ང་ཚོའི་སེམས་ལ་གཡོ་འགུལ་
གྱི་རྦ་རླབས་དྲག་ཏུ་འཕྱུར་ཞིང་། མིག་སྒོ་ལས་སེམས་འགུལ་གྱི་མཆི་མ་ཕྲེང་
ཐག་ཆད་པ་བཞིན་དུ་ཉིལ་ཏེ། དུས་ད་ནས་བཟུང་རྨད་བྱུང་སྐྱེ་བོ་དེ་ཚོའི་
རླབས་ཆེན་མཛད་རྗེས་ལ་སློབ་སྦྱོང་གིས། རང་ཉིད་ནས་ཀྱང་རླབས་ཆེན་བྱ་
གཞག་གང་ཞིག་སྒྲུབ་རྒྱུའི་སྐུལ་སློང་དང་། ཉམས་ཐག་སྐྱེ་བོ་དེ་ཚོར་གདུང་
སེམས་མཉམ་སྐྱེས་ཀྱིས་སེམས་གཅོང་མིག་ཆུའི་མཆི་མ་ཐོ་ར་ར་བཞུར་ནས་
གཞན་ཕན་ལྷག་བསམ་དཀར་པོའི་བྱམས་དང་སྙིང་རྗེས། རང་ནུས་གང་ཅོག་
གིས་རོགས་རམ་གང་ཞིག་བྱེད་འདོད་ཀྱི་སྐུལ་སློང་གངས་ཆུ་ལྟར་དུ་བཞུར་ཡང་།
ཉི་མ་སང་ཉིན་ལ་སླེབས་དུས་ཁ་ཉིན་ལྷོག་ལྷོག་ལ་འཁོལ་བཞིན་པའི་སེམས་པ་
དེ། གྲང་ངར་དགུན་གྱི་བསྡམས་པའི་ཆུ་མོ་བཞིན་དུ་འགུལ་མེད་དལ་ཅག་གེར་
གནས་པར་གྱུར་ལ། དེ་བཞིན་ནམ་རྒྱུན་ནང་རིག་པའི་གནས་ལ་མཁས་པའི་
སྐྱེས་ཆེན་དམ་པ་གང་ཞིག་གིས་དད་ལྡན་སྐྱེ་བོ་ཚོར་བྱམས་སྙིང་བརྗེ་དང་དགེ་
སྡིག་གི་གནས་ལུགས་ཟབ་མོ་གླེང་བའི་ཚེ་ན། རང་རང་གི་སེམས་ལ་ཉི་མ་དེ་
རིང་ནས་བཟུང་ངས་ཀྱང་བྱམས་སེམས་སྒོམ་ཞིང་དགེ་སྡིག་དང་ལས་འབྲས་ལ་
བསམས་ཏེ། དཀར་པོ་དགེ་བའི་ལས་ལ་འབུངས་ཤིང་དམར་པོ་ཤ་ཁྲག་མི་སྤྱོད་
ལག ནག་པོ་སྡིག་པའི་ལས་རྣམས་ལེགས་པར་སྤངས་ཏེ་མི་བཟང་པོ་གསེར་འདྲ་
I70



བ་ཞིག་བྱེད་རྒྱུའི་བློ་དང་མོས་པ་ཆེ་ཡང་། སངས་རྒྱས་ཀྱི་ཆོས་ར་དེ་ནས་བྲལ་ཏེ་
ནམ་རྒྱུན་སྤྱི་ཚོགས་ཀྱི་འཚོ་བའི་ནང་དུ་བསླེབས་སྐབས། སེམས་ནང་ཡོད་པ་ནི་
སྔར་བཞིན་ཞེ་སྡང་དང་ང་རྒྱལ་ཕྲག་དོག་སོགས་འཇིག་རྟེན་ཕལ་པའི་རྣམ་སྤྱོད་
ལས་མ་འདས།
ཇི་ལྟར་དུ་བསམ་ཡང་ཆོག་ཤེས་ཅན་ལ་ནོར་ལ་ཆེ་ཆུང་མེད་ཟེར་བའི་
སྒང་པ་བོད་ཀྱི་གཏམ་དཔེ་དེ་ནི་ཁུངས་བཙན་ལ་དོན་ཟབ་པའི་མཚན་ཉིད་ཞིག་
སྟེ། འགྲོ་བ་མིས་ཐོག་མར་རྩྭ་ལོ་གྱོན་ཞིང་ཤིང་འབྲས་ཟ་བའི་དུས་ནས། དེང་
གི་ཚར་མིའམ་ཁྱིམ་ཚང་ཞིག་གིས་ལུགས་མཐུན་མིན་གང་རུང་ལ་བརྟེན་ཏེ་སྡོད་
ཁང་དང་དངུལ་ལོར། རླངས་འཁོར་སོགས་མང་དག་ཞིག་བདག་འཛིན་བྱེད་
པ་དང་། ཟས་དང་གྱོན་གོས་སྣ་ཚོགས་ལེགས་ཉེས་དང་རིན་གོང་མཐོ་དམན་
ལ་གཞིགས་ཏེ་ལོངས་སུ་སྤྱོད་པས་མ་ཚད། ཁོར་ཡུག་ལ་ཕོག་པའི་གནོད་སྐྱོན་
དང་། གཞན་ལ་བྱུང་བའི་སྡུག་ བསྔལ། ཐ་ན་སེམས་ཅན་དང་དུད་འགྲོ་
གཞན་གྱི་རིན་ཆེན་ཚེ་སྲོག་གྲངས་མེད་བཀུམས་ཏེ་ཚད་ལས་འདས་པའི་རང་
ཉིད་ཀྱི་འདོད་རྔམ་བསྐངས་ཀྱང་། སྔར་བཞིན་འདོད་སེམས་ཁེངས་རྒྱུ་མེད་ལ་
བསམ་ཚོད་ཀྱི་བདེ་བ་དེ་ཡང་ཐོབ་རྒྱུ་མེད་པ་ནི། ཆོག་ཤེས་མི་ཤེས་པའི་རྒྱུ་ཁོ་ན་
ལས་མ་འདས། ང་ཚོ་བོད་མི་ཚོས་མི་རྣམས་ཀྱིས་ཆོག་ཤེས་མི་ཤེས་པ་ནི་མིའི་
སྒལ་པ་ལེབ་ལེབ་ཡིན་པའི་དབང་གི་རེད་ཟེར། དོན་དམ་དུ་མིའི་སྒལ་པ་ལེབ་
མོ་ཡིན་མིན་དང་ཆོག་ཤེས་ཐུབ་མིན་བར་ལ་འབྲེལ་བ་ཏིལ་འབྲུ་ཙམ་ཡང་མེད་
དེ། སེམས་ཀྱིས་མིའི་བྱ་བྱེད་ཀུན་ལ་བཀོད་འདོམས་བྱེད་ཅིང། སེམས་ནི་
གཟུགས་དང་དབྱིབས་མེད་ལ་མུ་དང་མཐའ་མེད་པའི་དངོས་པོ་ཡ་མཚན་ཅན་
171



ཞིག་སྟེ། སྐབས་རེ་འབྲུ་རྡོག་གཅིག་གིས་ཀྱང་འདོད་པ་ཚིམས་གྱུར་ལ། སྐབས་
རེ་འཛམ་བུ་གླིང་གི་དངོས་པོ་ཐམས་ཅད་ཀྱིས་ཀྱང་རྔམ་སེམས་མི་ཚིམ་པ་ནི་
བོད་ཀྱི་གཏམ་དཔེར། རྒྱལ་པོ་རྒྱལ་གཞིས་བཟས་ནས་ལྟོགས་ལྷབ་ལྷབ། སྤང་
ཕྲུག་ཐང་ཁུག་ཁེངས་ན་སྤྲོ་གྱེར་གྱེར་ཟེར་བའི་དཔེ་དང་མཚུངས། ་་་་་
རྒྱུའི་གཏམ་དཔེར་ཆོག་ཤེས་ཅན་དེ་རྟག་ཏུ་བདེ་ལ་འཁོད་ཟེར་བ་ལྟར།
རང་སེམས་ལ་ཚོད་འཛིན་གྱིས་རྔམ་སེམས་ཀྱི་སྒོ་འགོག་ཐུབ་ན་གཞི་ནས་མི་
སེམས་ལ་བདེ་ སྣང་ཐོབ་སྲིད། རྒྱའི་རྩོམ་པ་པོ་སྐུ་ཞབས་ ཨུན་པུ་ལེན་གྱིས་
མཛད་པའི་《 སྤྲུལ་སྐུ་བསྟན་འཛིན་རིན་པོ་ཆེ་》ཞེས་པའི་དཔེ་དེབ་ནང་གནས་
ཚུལ་འདི་འདྲ་ཞིག་བཀོད་ཡོད་དེ། ཤིན་ཏུ་རྒས་པའི་རྒན་མོ་ཞིག་ལུས་ནད་
ཀྱིས་མནར་ཏེ་ཡུལ་དུ་ལུས་ནས་འགུལ་དཀར་བར་གྱུར་མོད། རྒན་མོས་ཉིམ་མ་
གནམ་ལ་ཤར་ཚད་སྡུག་རུས་ཆེན་པོས་ཐག་རིང་ལ་ཕྱོགས་པའི་རིན་པོ་ཆེ་ཕྱིར་
ལོག་ཕེབས་རྒྱུར་སྐོམ་པ་ཆུ་འདོད་ལྟར་གྱི་ངང་སྒུག་བྱས། རིན་པོ་ཆེ་ཕྱིར་ལོག་
ཕེབས་རྗེས་རྒན་མོའི་རེ་བ་བཞིན་རིན་པོ་ཆེ་རྒན་མོའི་ཁྱིམ་དུ་ཕེབས་ཤིང་རྒན་
མོར་ཕྱག་དབང་དང་ཐུགས་སྨོན་གནང་། རྒན་མོ་ནད་ཀྱིས་མནར་ཏེ་དེ་ལྟར་
འགུལ་དཀའ་བའི་གནས་སུ་ལྷུང་ཡང་། རིན་པོ་ཆེ་མཇལ་འཕྲལ་རིག་པ་
འགྲིམས་ཏེ་རིན་པོ་ཆེའི་སྐུ་མདུན་དུ་བཅར་བ་མ་ཟད། པུས་མོའི་ལྷ་ང་ས་ལ་
བཙུགས་ཏེ་གུས་ཕྱག་ཕུལ་ཞིང་དུས་ཡུན་ཆུ་ཚོད་གཅིག་ཙམ་རིང་རིན་པོ་ཆེའི་
བཀའ་ཆོས་གསན་ཏེ་བསྡད། དེ་དག་གྲུབ་རྗེས་རིན་པོ་ཆེས་རྒན་མོར་སྐུ་དཔར་
ཞིག་གནང་བས། རྒན་མོས་རིན་པོ་ཆེའི་སྐུ་པར་ལ་ཞིབ་ཚགས་གིས་བལྟས་ཏེ་
ཡུན་རིང་བསྡད་མཐར་སྐུ་དཔར་གཙུག་ཏུ་འཁུར། བཀའ་ཆོས་གྲུབ་རྗེས་རྒན་
172



མོ་གཞི་ནས་རང་གནས་སུ་སོང་ནས་སྣང་བ་སྤྲོ་ལ་བདེ་སྐྱིད་ངང་དུ་ཉལ་དེ་
བསྡད། དེ་ཉིན་ནས་བཟུང་རྒན་མོས་ཟས་ཡོངས་སུ་སྤངས་ཤིང་ཉིན་རེར་ཆུ་
ཕྲན་བུ་ལས་མ་འཐུང་ཡང་ཧ་ཅང་བདེ་སྣང་གི་ཚུལ་དུ་གནས་པས། ནང་མི་
ཚོས་ཀྱང་བརྡབ་གསིག་བཟོ་མ་ཕོད། དེ་ནས་ཉིན་བཅུ་སོང་རྗེས་རྒན་མོ་བློ་
ཡིད་ཚིམ་པོའི་ཚུལ་དུ་འཇིག་རྟེན་འདི་ལས་བྲལ་ཟེར།
སྡོད་ཁང་དང་། དངུལ་ལོར། རླངས་འཁོར་མང་པོ་ཡོད་པའི་ཁྱིམ་
ཚང་ལྟ་ཅི། ཁྱིམ་ཚང་ནང་ཟས་གོས་སྤྱོད་གསུམ་འདང་ངེས་ཀྱི་ཐོག་གཟུགས་
གཞི་བདེ་ཐང་ཡིན་པའི་མི་དང་བསྡུར་ན། རྒན་མོར་དབང་བ་ནི་དེ་ལྟང་གླེང་
རིན་མེད་པ་ཞིག་རེད། ཡིན་ནའང་མཐའ་མར་རྒན་མོ་དེ་ལྟར་སྣང་བ་སྤྲོ་པོ་
དང་བདེ་སྐྱིད་ལྡན་ལ་བློ་ཡིད་ཚིམ་པོའི་ངང་ནས་མི་ཡུལ་འདི་ལས་བྲལ་ཚུལ་ནི།
རྒན་མོའི་སེམས་སུ་རི་རྒྱལ་ལྟ་བུའི་ཧམ་སེམས་ཤིག་དང་། རྒྱ་མཚོ་ལྟ་བུའི་
འདོད་རྔམ་མེད་པར་ཡོད་པ་ནི་ཆོག་ཤེས་ཀྱི་བསམ་པ་ཞིག་དང་། བཀའ་དྲིན་
ཚོར་བའི་སེམས་ཁམས་ཤིག་ཡོད་པས་ཡིན་ལ། དེ་ནི་སྟག་སྟག་ད་ལྟའི་མི་
རྣམས་ལ་ཤིན་ཏུ་ནས་མཁོ་ལ་ཤིན་ཏུ་ནས་དཀོན་པ་ཞིག་མ་ཡིན་ནམ།
173



དྲོད་ལམ་ལམ་གྱི་བརྩེ་བ།
བརྩེ་བ་ནི་ཆུང་དུས་ཨ་མའི་ཞིམ་མངར་ནུ་ཞོ་དེ་ཡིན་ལ། དྲོད་ལམ་ལམ་
གྱི་ཨ་མའི་པང་བ་དང་ཕྱག་ཟུང་གི་བྱིལ་བྱིལ་དེ་རེད། བརྩེ་བ་ནི་གཞོན་དུས་ཨ་
མའི་བྱམས་སེམས་ཀྱིས་ཕྱུག་པའི་འཛུམ་ཞལ་དེ་ཡིན་ལ། ཐག་རིང་མི་ཡུལ་
འགྲིམས་དུས་ཀྱི་འཕྲེང་སེམས་དང་འགྲོགས་པའི་ཁ་ཏ་བསླབ་བྱ་དེ་དང་། རེ་
སྒུག་སྤྱན་ཟུང་གི་རྒྱུང་ལྟ་དང་མ་བུ་མཉམ་འཛོམ་གྱི་རེ་བའི་གཡབ་མོ་དེ་རེད།
བརྩེ་བ་ནི་ན་གཞོན་དུས་སུ་མི་དང་མི་བར་གྱི་བསམ་ཤེས་དང་ཡིད་ཆེས་དེ་ཡིན་
ག སྒེར་སེམས་དོར་བའི་གཅིག་ཕན་གཅིག་རོགས་དེ་རེད། བརྩེ་བ་ནི་གཞན་
ལ་ཕན་པའི་སེམས་གཏམ་དྲོན་མོ་དེ་རེད་ལ། གཡོ་ལྷད་མེད་པའི་སེམས་ཁོང་
གི་དྲན་དུང་དེ་དང་། རང་ལས་གཞན་གཅེས་ཀྱི་སེམས་ཀྱི་ས་བོན་དང་ཡིད་ཀྱི་
སྨོན་འདུན་དེ་རེད། བརྩེ་བ་ནི་ཧམ་སེམས་དང་གཡོ་སྒྱུ་བྲལ་བའི་མིག་གིས་ལྟ་
ཕྱོགས་དང་ལང་ག་གིས་ལས་ཚུལ་ཞིག་གམ། སེམས་ཀྱི་འཁྱེར་བཟོ་ཞིག་དང་ཡིད་
ཀྱི་སྒོམ་ཚུལ་ཞིག་སྟེ། དབྱར་ལྗོངས་ལྟ་བུའི་སེམས་ཁམས་སུ་བཞད་པའི་མེ་ཏོག་
ལྟ་བུའི་འཛུམ་ཞལ་དང་། སྟོན་འབྲས་ལྟ་བུའི་བྱམས་སེམས་དེའོ།
74
་



ཡབ་ཆེན་དྲན་པ།
བདག་གི་ཡབ་ཆེན་མི་ཡུལ་འདི་ལས་བྲལ་ཏེ་མི་ལོ་བཅུ་གསུམ་སོང་།
ཡབ་འདས་པའི་མི་ལོ་འདི་དག་ནང་ཁོར་ཡུག་དང་བྱ་བ་སྣ་ཚོགས་ཤིག་གི་རྐྱེན་
གྱིས། ཡབ་ཆེན་ཁོང་བདག་གི་དྲན་པའི་ལམ་དུ་ཡང་ཡང་འཆར་ལ། ལྷག་
པར་དུ་ཁོང་གི་བྱམས་སྙིང་རྗེ་དང་བཟོད་པ། དེ་བཞིན་བྱ་བ་གང་ལའང་
བརྩོན་ཞིང་མཁས་པའི་བག་ཆགས་ཟབ་མོ་དེས། ངའི་དྲན་པའི་ལམ་དུ་ཁོང་
འཚོ་བཞུགས་སྐབས་ཀྱི་སྣང་བརྙན་མང་ དག་ཞིག་མཚན་དུས་ དགུང་སྔོན་
དབྱིངས་ཀྱི་སྐར་མའི་ཚོགས་བཞིན་ཡང་ནས་ཡང་དུ་འཆར་བར་བྱེད།
ང་རང་ལོ་གསུམ་ཙམ་ལ་སླེབས་དུས། སྐབས་དེའི་རྣོ་ངར་ཆེ་བའི་
“ གྲལ་རིམ་འཐབ་བརྩོད་” ལས་འགུལ་གྱི་རྐྱེན་པས་བདག་གི་ཡབ་དང་བཅས་
པའི་ཉེས་མེད་ཀྱི་སྐྱེ་བོ་མང་པོ་ཞིག་བཙོན་དུ་ཚུད། དེའི་སྐོར་གུས་པའི་ལྷུག་
རྩོམ་《དྲན་གདུང་མཆི་མའི་མཆོད་པའི་》ནང་བཀོད་ཟིན་པས་འདིར་མང་པོ་
གླེང་བར་མི་བྱ། བདག་གི་ཡབ་དང་བཅས་པའི་ཉེས་མེད་བཙོན་པ་རྣམས་
བརྩོན་ཁང་དུ་མི་ལོ་གསུམ་ཙམ་བསྡད་རྗེས་ཀྱི་སྤྱི་ལོ་1973ལོར་ཉེས་མེད་
དཀར་དོན་བྱུང་བས། དེ་དུས་ང་རང་ལོ་དྲུག་ཙམ་ལ་སླེབས་ཟིན། བཙོན་
175



གྲོལ་བྱུང་རྗེས་པཱ་ལགས་ཁོང་ཙམ་མ་ཟད། མི་ལོ་དེ་དག་ནང་“ ངོ་ལོག་” དང་
“ སྤྱང་མོ་” “ སྤྱང་ཕྲུག་” ལ་སོགས་པའི་ངན་སྨྲས་བརྙས་བཅོས་དང་། མཐོང་
ཆུང་། ཉེས་རྡུང་སྣ་ཚོགས་མྱངས་པའི་བདག་གི་ཡུམ་ཆེན་དང་། རྒན་རབས་
ཙམ་མ་ཟད་ང་ཚོ་བུ་ཕྲུག་རྣམས་ལའང་ལུས་སེམས་གཉིས་ཀྱི་བཅིངས་འགྲོལ་
ཆེན་པོ་ཐོབ་སྟེ། ནང་མི་ཁྲ་རོག་རོག་གི་འཚོ་བ་གསར་པ་ཞིག་སྐྱེལ་རྒྱུའི་གོ་
སྐབས་ཤར།
དངོས་ནས་ཡུན་རིང་ནང་བརྙས་བཅོས་དང་མཐོང་ཆུང་། ཉེས་རྡུང་
སོགས་ཀྱི་འོག་ཕ་མ་ཡ་བྲལ་གྱི་མི་ཚེ་སྐྱོ་པོ་དེ་བསྐྱལ་རྗེས། ཕ་མ་གཉིས་འཛོམས་
དང་རང་དབང་ལྡན་པའི་འཚོ་བ་གསར་པ་ཞིག་ལ་ལ་རོལ་སྐབས། དངོས་ནས་
མི་ཡུལ་ནི་དཔྱིད་དཔལ་བཞིན་དུ་མཚར་ལ། འཚོ་བ་ནི་སྦྲང་རྩི་བཞིན་དུ་
མངར་བའི་མྱོང་སྣང་དེ་ལྷག་པར་མཛེས་ཨང་།
ལོ་དེའི་སྟོན་དུས་ཀྱི་ཉིན་ཞིག་ཆུས་ནས་ང་ཚོའི་ཡབ་དང་བཅས་པའི་
བརྩོན་པ་རྣམས་བརྩོན་གྲོལ་བྱུང་ནས་ད་ལྟ་ཆུས་དུ་སླེབས་ཡོད་པས། བཙོན་
གྲོལ་བྱུང་བའི་བཙོན་པའི་ནང་མི་རྣམས་མཐུག་ཕྲད་དུ་ཡོང་དགོས་པའི་བརྡ་ཐོ་
འབྱོར་དུས། བདག་གི་མ་ཡུམ་ནི་དགའ་སྣང་གིས་ག་བྱེད་འདི་བྱེད་མེད་པའི་
ཚུལ་དེ་སྐབས་དེའི་ལོ་ན་ཕྲ་བའི་ངའི་ངོས་ནས་བཤད་ན་རྟོགས་དཀའ་ཡང་
ད་ལྟའི་དུས་ངས་བསམ་ཤེས་ཡོངས་སུ་ཐུབ་པ་སྟེ། མི་ལོ་དེ་དག་ནང་ཡུམ་ཆེན་
ཁོང་ནས་རང་གི་བཟའ་ཟླ་ཉེས་མེད་མུན་བཙོན་དུ་ཚུད་པའི་སེམས་ཁྲལ་ཐོག
གཞན་གྱིས་བརྙས་བཅོས་དང་མཐོང་ཆུང་སྣ་ཚོགས་མྱོང་དགོས་པ་མ་ཟད། ད་
དུང་ལོ་ན་རྒས་པའི་རྒན་འཁོགས་དང་། ན་སོ་ཆུང་བའི་ང་ཚོ་བུ་ཕྲུག་ཚོའི་འཚོ་
176



གནས་གང་སར་ལྟ་སྐྱོང་བྱེད་དགོས་པས། ན་སོ་གཞོན་པའི་ངའི་ཨ་མ་ལགས་
ཀྱི་ངོས་ནས་བཤད་ན་དེ་ནི་བསམ་ཚོད་ལས་འདས་པའི་དཀའ་ངལ་དང་། སྨྲ་
བརྗོད་ལས་འདས་པའི་མནར་གཅོད་དང་སྡུག་བསྔལ་ཆེན་པོ་ཞིག་ཅི་ལ་མིན།
བདག་གི་ཡབ་ཆེན་བཙོན་གྲོལ་བྱུང་རྗེས་ནང་མི་ཚང་མའི་བཞིན་ལ་བཞད་པའི་
སྔར་མེད་ཀྱི་འཛུམ་མདངས་དེ་ནི་དངོས་ནས་དཔྱིད་དུས་སྤང་ལ་བཞད་པའི་མེ་
ཏོག་བཞིན་དུ་མཛེས་ཤིང་ཡིད་གར་འོང་།
ངའི་པཱ་ལགས་ཁོང་ནི་ཤེས་པ་དང་རིག་པ་བཀྲ་བའི་མི་ཞིག་སྟེ། བརྩོན་
གྲོལ་བྱུང་དུས་ལག་གི་ལས་གང་ལའང་མཁས་པའི་བུད་མེད་ཞིག་དང་འདྲ་བར་
སྤུ་ལན་དང་ཨུ་མུ་སུག་སླ་བ་དང་། འཚེམ་བཟོ་མཁས་པ་ཞིག་ལྟར་ནང་མི་ཚང་
མའི་གྱོན་གོས་དྲས་རྒྱག་པ་དང་འཁོར་འཚེམ་དང་ལག་འཚེམ་གང་ལ་གང་
དགོས་ལ་བརྟེན་ནས་འཚེམ་གནང་གི་ཡོད། ད་དུང་ང་ཚོ་ཕྲུ་གུ་ཚོའི་གྱོན་ལྷམ་
གྱི་བཟོ་འགོད་དང་འཚེམ་བཟོ་ཚང་མ་པཱ་ལགས་ཁོང་ནས་གནང་བ་མ་ཟད།
མ་བྱོན་མཁས་པ་ཞིག་དང་མཚུངས་པར་ང་ཚོས་དེ་སྔ་ཟ་རྒྱུ་ལྟ་ཅི་མཐོང་ཡང་མ་
མྱོང་བའི་ཚལ་སྣེ་ཁ་མང་པོ་བཟོ་མཁྱེན་གྱི་ཡོད། གཞན་ཡང་པཱ་ལགས་ཁོང་
གིས་ཨར་ལས་ནང་ཤིང་བཟོ་རོབ་ཙམ་མཁྱེན་པ་མ་ཟད། རྡོ་བཟོ་འང་མཁྱེན་
ལ་ད་དུང་རྒྱུན་ལྡན་གྱི་འཚོ་བའི་ནང་ལྕགས་བཟོ་ཡང་ཕྲན་ཙམ་མཁྱེན་གྱི་ཡོད།
ཁོང་ནས་གསུངས་པར་བྱས་ན་དེའི་ནང་གི་ལག་རྩལ་མང་པོ་ཞིག་མི་ལོ་གསུམ་
རིང་བཙོན་ཁང་ནང་དུ་སྦྱངས་གནང་བ་ཤ་སྟག་རེད་འདུག
སྐབས་དེ་དུས་འཁོར་འཚེམ་དང་སྒྲ་བསྡུ་འཕྲུལ་འཁོར། ཆུ་ཚོད་གསུམ་
177



ནི་ཁྱིམ་ཚང་ཞིག་ལ་ཆ་བཞག་ན་ད་ལྟའི་ཀློག་གླད་དམ་རླངས་འཁོར་དང་འདྲ་
བའི་ཁྱིམ་ཆས་གལ་ཆེན་ཡིན་མོད། ངའི་དྲན་ཤེས་ནང་བདག་གི་པཱ་ལགས་ཁོང་
གིས་ཁྱིམ་ནང་གི་སྒྲ་བསྡུ་འཕྲུལ་འཁོར་དེ་དང་ཐིལ་སྒྲ་ཅན་གྱི་ཚུ་ཚོད་འཁོར་ལོ།
གཞན་ཡང་འཚེམ་འཁོར་བཅས་ཀྱི་ཁ་ཡང་སེ་ཕྱེས་ཏེ་བཟོ་བཅོས་བྱེད་རྒྱུར་
དགའ་བས། ངའི་ཨ་མ་ལགས་ནས་རིན་ཐང་ཆེ་བའི་ཅ་དངོས་དེ་ཚོ་འཕྲོ་
བརླགས་ཤོར་དོགས་ཀྱིས། པཱ་ལགས་ཁོང་ནས་དེ་ལྟར་གནང་རྒྱུར་བཀག་
འགོག་ཇི་ལྟར་བྱས་ནའང་ཕན་པ་ཅི།
ངའི་དྲན་པརོ་པཱ་ལགས་ཁོང་ནི་བུ་ཕྲུག་ལ་བྱམས་པའི་ཕ་ཞིག་སྟེ། ང་ཚོ་
ཆུང་དུས་ཀྱི་རྩེད་ཆས་མང་པོ་ཞིག་ཁོང་གིས་ཕྱག་གཉིས་ལ་བརྟེན་ནས་བཟོས་པ་
མ་ཟད། རྩེད་ཆས་བཟོ་རྒྱུར་མཁས་ཤིང་བྱངས་བ་ཞིག་རེད། སྐབས་དེའི་ཕྲུ་
གུ་རྣམས་སྤྱི་ཚོགས་དང་ཁོར་ཡུག་གིས་རྐྱེན་པས་དམག་ཆས་གྱོན་ཞིང་དམག་
རྩེད་རྩེད་རྒྱུར་དགའ་བ་སྟེ། རྒྱུན་དུ་ཤིང་དང་ལྕགས་ལས་གྲུབ་པའི་མེ་མདའ་
དང་ ཐ་ན་ལུག་མགོའི་འགྲམ་རུས་ཀྱང་རྩེད་ཆས་མེ་མདེར་བྱེད་པ་ཡིན།
་ངའི་པ་ལགས་ཁོང་གིས་རབ་རོབ་ཤིང་བཟོའི་ལག་རྩལ་ལ་བརྟེན་ཏེ།
སྙིང་རུས་དང་ཞིབ་ཚགས་ཆེན་པོས་ང་དང་གཅུང་པོར་རིགས་དང་ཆེ་ཆུང་མི་
འདྲའི་མེ་མདའ་སྣ་ཚོགས་བཟོས་ཏེ། དེར་ཚོས་ནག་བྱུག་རྗེས་མིག་ལ་ལྷག་པར་
མཛེས་པས། གྲོང་ཚོའི་ནང་གི་བྱིས་པ་གཞན་མང་པོའི་ཡིད་ཀྱི་དབང་པོ་རབ་
ཏུ་འཕྲོག་སྟེ་ང་དང་གཅུང་པོར་ཡིད་སྨོན་ཆེན་པོ་བྱེད་ཀྱི་ཡོད། ད་དུང་སྐབས་
དེའི་ཕྲུ་གུ་རྣམས་ནས་ལྕགས་སམ་ཤིང་གི་འཁོར་ལོ་ཡོད་པའི་ཤིང་སྒྲོམ་སྟེ་“ རིག་
78



ཤོག་” གཏོང་རྒྱུར་དགའ་ཡང་། རྩེད་ཆས་དེ་རིགས་ནི་ཁྱིམ་ཚང་གི་ཆ་རྐྱེན་
ཅུང་ཡག་པའི་ཕྲུ་གུར་མ་གཏོགས་མེད་མོད། ངའི་པཱ་ལགས་ཁོང་གི་ཕྱག་རྩལ་
དང་ང་ཚོ་བུ་ཕྲུག་ལ་བཅངས་པའི་བྱམས་སེམས་འོག ང་ཚོར་རྩེད་ཆས་དེ་འདྲ་
མེད་པར་སེམས་ཁྲལ་མི་དགོས་པ་མ་ཟད། ཕྲུ་གུ་གཞན་གྱི་མདུན་དུ་ངོམ་བཟོ་
དང་བཅས་རང་ལ་ངོ་བཟོ་ཚེ་བའི་སྣང་བ་དང་སྤོབས་པ་ཞིག་རང་བཞིན་དུ་
ཡོང་གི་ཡོད།
སྐབས་དེར་ལོ་ལྟར་རྩོད་མ་བརྔས་རྗེས་ཕྲུ་གུ་རྣམས་ཤོག་བྱ་གཏོང་རྒྱུ་ནི་
གོམས་སྲོལ་ལྟ་བུར་གྱུར་བས། རང་རང་སོ་སོར་གཞན་ལས་ལྷག་པའི་ཤོག་བྱ་
རེ་ཡོད་དགོས་པ་ནི་ཕྲུ་གུ་ཚང་མའི་སེམས་འདུན་ཆེ་ཤོས་དེ་རེད་ལ། གཞན་
ལས་ལྷག་པའམ་མ་ཐར་ཡང་གཞན་དང་མཉམ་པའི་ཤོག་བྱ་རེ་ཡོད་མེད་དེས།
ཕྲུ་གུ་དེའི་གནས་བབ་དང་ངོ་བཟོ་ཚོན་པས། ཕྲུ་གུ་ཚོས་རང་རང་གིས་འཇོན་
ཐང་ལ་བརྟེན་ཏེ་ཤོག་བྱ་བཟོ་བའམ་གཞན་ལ་ཞུ་འབུལ་གྱིས་བཟོ་བ། ཡང་ན་
དངུལ་སྤྲད་དེ་གཞན་གྱི་ས་ནས་ཉོས་པ་སོགས་ཐབས་ཤེས་སྣ་ཚོགས་ལ་བརྟེན་
ནས་བློ་ལ་བབས་པའི་ཤོག་བྱ་རེ་ཡོང་ཐབས་བྱེད་པ་ཡིན། ངའི་པཱ་ལགས་ཁོང་
ནི་ཆུང་བྱིས་པའི་དུས་ནས་ཤོག་བྱ་བཟོ་བ་དང་གཏོང་རྒྱུར་དགའ་ཞིང་གོམས་པ་
མ་ཟད། ཁོང་བྱིས་པའི་དུས་ཤོག་ཆར་རྩེད་ནས་ཐོག་ཁའི་སྟེང་ནས་གཟགས་པ་
དང་། གཞན་གྱི་ཤོག་བྱ་དང་འཐབ་ནས་མང་དུ་རྒྱལ་བ་ལ་སོགས་པའི་ཉན་སྤྲོ་
བའི་གཏམ་རྒྱུད་མང་པོ་གསུང་གནང་རྒྱུ་ཡོད། །
ཁོང་ཆུང་དུས་ནས་ཤོག་བྱའི་བཟོ་རྩལ་ལེགས་པའི་དབང་གིས། ལོ་ལྟར་
གྱི་སྟོན་དུས་སུ་ང་དང་གཅུང་པོ་ནི་ཕྲུ་གུ་གཞན་ལྟར་ཤོག་བྱའི་ཐོག་སེམས་ཁྲལ་
179



གཏན་ནས་བྱེད་མི་དགོས། ངའི་པཱ་ལགས་ཁོང་གིས་ཤོག་བྱ་སྣ་ཚོགས་བཟོ་ཤེས་
པས། ཁོང་ནས་གཞན་གྱི་བཟོ་ཤེས་པའི་ཤོག་བྱ་བཟོ་ཤེས་པ་མ་ཟད། གཞན་
གྱིས་བཟོ་མི་ཤེས་པའམ་དེ་ཙམ་མི་ཤེས་པའི་ཤོག་བྱའང་བཟོ་མཁྱེན་གྱི་ཡོད།
དེ་དུས་ཤོག་བྱ་གཏོང་དུས་ཤོག་བྱ་མཁའ་དབྱིངས་སུ་སྤུར་བ་ཙམ་མ་ཡིན་པར།
ཤོག་བྱ་ཞིག་མཁའ་ལ་སྤུར་སྐབས་མཁའ་དབྱིངས་མཐོན་པོར་འཕུར་ཐུབ་པ་
དང་། རླུང་བུ་ཚེ་ཡང་ལྷིང་པོ་དང་བརྟན་པོའི་ངང་འཕུར་ཐུབ་པ། ་ མཁའ་
དབྱིངས་སུ་གཞན་གྱི་ཤོག་བྱ་དང་འཛིང་མོ་བྱེད་དུས་ཤོག་བྱ་གཏོང་མཁན་གྱི་
ལག་རྩལ་ཐོག ཆེད་གལ་ཆེ་བ་ནི་ཤོག་བྱའི་སྤུས་ཚད་ལ་རག་ལས་པ་སྟེ། ཤོག་
བུའི་སྤུས་ཚད་དང་ཤོག་བྱའི་མདའ་དང་རྩིབས་མ། དེ་བཞིན་སྐུད་པ་སོགས་
ཕྱོགས་མང་པོའི་བཟོ་རྩལ་ལ་རག་ལས་པས། ཤོག་བྱ་བཟོ་སྐབས་ཤོག་བུ་འདེམ་
ཤེས་དགོས་པ་མ་ཟད། ཤོག་བྱའི་མདའ་དང་རྩིབས་མ་བཟོ་སྐབས་སྨྱུག་མའི་
སྤུས་ཚད་དང་འབོམ་ཕྲག གུ་ཆ་དང་ལྡེམ་ཤུགས་ཆེ་ཆུང་། ཤོག་བྱའི་གཡས་
གཡོན་གྱི་ཡང་ལྕི། ཤོག་བྱའི་བྲང་ཐག་བསྒར་སའི་དབྱེ་མཚམས་དང་བར་ཐག་
དེ་བཞིན་ཤོག་བྱའི་སྐུད་པར་སྣག་གཏོང་མིན་དང་། སྣག་གཏོང་མཁས་མིན་
སོགས་དང་ཁྱད་པར་ཤིན་ཏུ་ཆེ།
ལྷག་ང་ར་དུ་མཁའ་དབྱིངས་སུ་ཤོག་བྱ་ཕན་ཚུན་འཐབ་རེས་བྱེད་དུ་ས།
ཤོག་བྱའི་སྐུད་པར་སྣག་གཏོང་ཡོད་མེད་དང་། སྣག་གཏོང་མཁས་མིན་ནི་
གཞན་ལས་རྒྱལ་ཐུབ་མིན་གྱི་འགག་རྩའི་ནང་གི་འགག་རྩ་རེད། ངའི་པཱ་ལགས་
ཁོང་གིས་དང་ཐོག་ཤེལ་ཕྱེ་མར་མར་འཐག་རྗེས། གྲོ་ཞིབ་སྤུས་ལེགས་གདམས་
ཏེ་སྐྱོ་མ་བསྐོལ་རྗེས་དེའི་ནང་ཤེལ་ཕྱེ་དང། སྤྱིན། བྱེ་མ་ཀ་ར་སོགས་བསྡུར་
180



ཚད་རན་པོར་བླུགས་ཏེ་ལེགས་པར་སྦྱངས་རྗེས་སྐུད་པར་བྱུག་པ་དང་། སྐུད་
པར་བྱུག་དུས་ཀྱང་མང་ཉུང་རན་པར་བྱེད་ཅིང་དེ་ནས་དེ་ལྟར་སྣག་བཏང་བའི་
སྐུད་པ་ཆུ་གྲང་མོས་བཀྲུས་རྗེས་གྲིབ་སྐམ་བཏང་བར་བྱེད། དེ་ལྟར་སྐུད་པར་
སྣག་ཡག་ཉེས་ཇི་བྱུང་ནི་སྣག་གཏོང་མཁན་གྱི་ལག་རྩལ་ལ་རག་ལས་པ་དང་།
སྣག་ཡག་པོ་བྱུང་ན་མཁའ་དབྱིངས་སུ་གཞན་གྱི་ཤོག་བྱ་དང་འཛིང་མོ་བྱེད་དུས་
ཤོག་བྱ་གཞན་གྱི་སྐུད་པ་ངལ་མེད་དུ་བཅད་དེ་གཞན་ལས་རྣམ་པར་རྒྱལ་ཐུབ།
ཤོག་བྱའི་སྣག་གཏོང་སྟངས་མ་གཞི་ཧ་ལམ་འདྲ་མོད། ཡིན་ནའང་ཞིབ་ཕྲའི་
ལག་རྩལ་མི་འདྲ་ལ་རང་རང་སོའི་སོའི་ཁྱད་འཕགས་ཀྱི་ལག་རྩལ་གཞན་ལ་
གསང་བ་བྱེད་པས། སྣག་གཏོང་བའི་ལག་རྩལ་ལ་ཁྱད་པར་ཆེན་པོ་ཡོད།
ངའི་པཱ་ལགས་ཁོང་གི་ལག་རྩལ་ཡག་པས་ང་ཚོས་ཁོང་གིས་བཟོས་པའི་
ཤོག་བྱ་བཏང་སྟེ་གཞན་དང་རྒྱལ་ཕམ་འགྲན་དུས། ང་རང་གཞན་ལ་ཕམ་པའི་
ལོ་རྒྱུས་ཉུང་ཉུང་རེད་ལ། ཁོང་གིས་མཇུག་མ་ཡོད་པའི་ཤོག་བྱ་སྣ་ཚོགས་བཟོ་
ཤེས་པ་མ་ཟད། གཞན་གྱིས་དེ་ཙམ་མི་ཤེས་པའི་མཇུག་མ་མེད་ཅིང་དབྱིབས་
ཤིན་ཏུ་ཆེ་བའི་ཤོག་བྱ་“ ཀླད་ཀོར་འཇམ་པ” འང་བཟོ་མཁྱེན་གྱི་ཡོད། མཇུག་
མེད་ཀླད་ཀོར་འཇམ་པ་ནི་མཇུག་ཡོད་ཤོག་བྱ་དང་བསྡུར་ན་ཁྱད་ཆོས་མི་འདྲ་
བ་འགའ་ཡོད་དེ། ཀླད་ཀོར་འཇམ་པ་ལག་ཏུ་འཁྱེར་དུས་འཁྱེར་བདེ་བ་དང་།
མཁའ་དབྱིངས་སུ་སྤྱར་དུས་ཉམས་དོད་ལ་བདེ་ཅག་འཁྱུག་པ། ལྷག་པར་དུ་
མཁའ་དབྱིངས་སུ་རྒྱལ་ཕམ་འགྲན་དུས་མཇུག་ཡོད་ ཤོག་བྱ་དང་བསྡུར་ན།
གཅིག་ནས་བདེ་ཅག་འཁྱུག་པའི་དགེ་མཚན་དང་། གཉིས་ནས་ཤོག་བྱ་ཕན་
ཚུན་འཛིང་མོ་བྱེད་ དུས་མཇུག་ཡོད་ཤོག་ བྱའི་མཇུག་མ་ཆད་སློ་བ་དང།
181



མཇུག་མ་ཆད་རྗེས་མུ་མཐུད་འཕུར་བའི་ནུས་པ་དང་བྲལ་ཏེ་ཤོག་བྱ་མགོ་གཡུག་
དང་བཅས་རང་་བཞིན་དུ་ས་ལ་ལྷུང་འགྲོ་བས། ཀླད་ཀོར་འཇམ་པར་མ་གཞི་
ནས་མཇུག་མ་མེད་པས་དེ་ལྟའི་སེམས་ཁྲལ་མི་དགོས། ང་དང་གཅུང་པོས་པཱ་
ལགས་ཁོང་གིས་བཟོས་གནང་བའི་ཤོག་བྱ་དེ་རིགས་མཁའ་ལ་སྤུར་དུས། ཤོག་
བྱའི་བཟོ་དབྱིབས་དང་ཆེ་ཆུང་། ལྷག་པར་དུ་ཤོག་བྱའི་སྤུས་ཚད་ཀྱིས་རྐྱེན་
པས་བྱིས་པ་གཞན་གྱིས་འོ་གཉིས་ལ་ཡིད་སྨོན་གྱི་མིག་མདའ་འཕེན་སྐབས་དང་།
ལྷག་པར་དུ་མཁའ་དབྱིངས་སུ་རྒྱལ་ཕམ་འགྲན་ཏེ་གཞན་གྱི་ཤོག་བྱ་རེ་རེ་བཞིན་
ཕམ་ཉེས་སུ་གཏོང་སྐབས། སྐབས་དེའི་ངའི་སྣང་ངོར་རང་ཉིད་ནི་གེ་སར་རྒྱལ་
པོ་བཞིན་འཐབ་ན་མི་རྒྱལ་བ་མེད་པའི་དམག་དཔོན་ལྟ་བུའི་ཉམས་སྣང་དང་
སྤོབས་སེམས་ཤིག་གིས་ཡོངས་སུ་ཁེངས་པར་གྱུར།
ངའི་པཱ་ལགས་ཁོང་ནས་ང་དང་གཅུང་པོར་ཤོག་བྱ་བཟོ་བ་དང་བསྟུན།
ཤོག་བྱ་བཟོ་སྟངས་དང་།སྐུད་པར་སྣག་གཏོང་སྟངས་ཀྱང་བསླབ་གནང་གི་ཡོད་
པས། རྗེས་སུ་ང་དང་གཅུང་པོས་ཀྱང་ཤོག་བྱ་སྣ་ཚོགས་བཟོ་ཤེས་པ་མ་ཟད།
སྐུད་པར་སྣག་གཏོང་སྟངས་ཀྱང་ཤེས་པར་གྱུར། དེ་ནས་ད་བར་མི་ལོ་གསུམ་
བཅུ་ལྷག་སོང་མོད། འདས་སོང་བྱིས་པའི་དུས་ཀྱི་འཚོ་བ་དེ་དག་ལ་ཕྱི་རྒྱུང་
བྱེད་སྐབས། དེ་དག་ཚང་མ་ནི་མི་ཚེ་གང་པོའི་བརྗེད་པར་དཀའ་ལ་ཡིད་དུ་
འོང་བའི་དྲན་ཆར་རེ་རེར་སྣང་།
ངའི་པཱ་ལགས་ཁོང་ནི་མི་སེམས་བཟང་ཅན་ཞིག་རེད། ཁོང་བཙོན་གྲོལ་
བྱུང་རྗེས་དེ་སྔ་གྲལ་རིམ་འཐབ་བརྩོད་སྐབས་རང་ཉིད་ལ་རྒྱུག་རྡུང་གིས་རང་
182



གིས་རྩིབས་མིའང་བཅིག་པ་དང་། གཞན་ཡང་བཞིན་ལ་འགྲམ་ལྕག་དང་དབུ་
ཡི་སྐྲ་ཕུད་ནས་དབུ་སྐྱེས་ས་ཐོག་ནག་ཐིང་ངེར་གཏོང་མཁན་གྱི་མི་དེ་རྣམས་ལ་
འཁོན་སེམས་མེད་པར་གུ་ཡངས་གཏོང་རྐྱང་བྱེད་པ་མ་ཟད། རྗེས་སུ་ང་ཚོའི་
འཚོབ་བའི་གནས་བབ་རིམ་པས་ཡག་ཏུ་སོང་རྗེས། གྲལ་རིམ་འཐབ་བརྩོད་
སྐབས་དྲག་པོའི་འཐབ་བརྩོད་ལ་འགའ་བའི་མི་དེ་ཚོའི་ཁྱིམ་ཚང་འཚོ་བའི་མཁོ་
བབ་ཞན་རྐྱེན། ང་ཚོའི་ཁྱིམ་ལ་ལྟོ་གོས་གང་གི་ཐད་ནས་སློང་མོ་ལྟ་བུའི་རེ་བ་
བྱེད་དུས། པཱ་ལགས་ཁོང་ནས་སྔར་བྱས་ལ་འཁོན་པ་དང་འཛིན་པ་མེད་པར་
གང་དང་ཅི་ཡིན་ཡང་གཏོང་ཕོད་ཆེན་པོས་རོགས་རམ་གང་ཐུབ་བྱེད། དེ་དུས་
ང་ཚོས་ཁོང་ལ་“ དེ་སྔ་མི་དེ་ཚོས་མི་ཆོས་ལས་འདས་པའི་སྡུག་དང་མནར་
གཅོད་དེ་འདྲ་གཏོང་མྱོང་བ་དེ་དག་མི་དྲན་ནམ། ད་ལྟ་ཁོ་ཚོར་སེམས་བཟང་
དེ་འདྲ་བྱེད་པའི་དགོས་པ་མེད་” ཅེས་མ་འདོད་པའི་ཚུལ་དུ་གླེང་དུས། ཁོང་
ནས་ངང་རྒྱུད་རིང་པོས་“ མིའི་མི་ཚེ་ནི་སྐད་ཅིག་ཙམ་ཞིག་ཡིན་པས་འཁོན་པ་
དེ་འདྲ་ཤིན་ཏུ་ནས་འཛིན་མི་རུང་ལ་སྙིང་པོ་མེད་པ་ཞིག་རེད། གཅིག་བྱས་
ནས་ཚེ་སྔོན་མར་ང་ཚོས་ཁོ་ཚོར་ཆད་ཡོད་པས་ཚེ་འདིར་ལས་འབྲས་འཁོར་ཏེ་
ཚེ་སྔོན་ཕར་ལ་ཆད་པ་རྣམས་ད་ཆ་འཇལ་དགོས་པ་ཡིན་སྲིད། དེ་འདྲ་མིན་ན་
ཚེ་འདིར་ཁོ་ཚོས་ང་ཚོར་ཆད་པས་ཚེ་ཕྱི་མར་དེའི་ལས་འབྲས་ཁོ་ཚོ་རང་གིས་
འཁུར་དགོས་པས། ང་ཚོས་འཁོན་པ་དང་འཛིན་པ་བྱས་ཚེ་ང་ཚོ་རང་ཉིད་ཀྱི་
བསོད་བདེ་བསོད་ནམས་ཉམས་འགྲོ་བ་མ་ཟད། འཁོན་པ་དང་འཛིན་པས་
སྡིག་པ་གསོག་པའི་ཁར་རང་སེམས་མི་བདེ་ཞིང་གཞན་སེམས་དཀྲུགས་པར་
བྱེད་པས་དགོས་པ་མེད” ཅེས་གསུངས་གནང་གི་ཡོད།
183



ངའི་པཱ་ལགས་ཁོང་དབང་པོ་སྐྱོན་ཅན་དང་རྒན་འཁོགས་སོགས་ཉམ་
ཐག་མི་རྣམས་ལ་སྙིང་རྗེ་ཚད་མེད་བྱེད་པ་ནི་ཁོང་གི་མི་ཚེའི་ལྟ་བའམ་མི་ཚེའི་
ཚན་ཉིད་ལྟ་བུ་སྟེ། དེ་སྔ་པཱ་ལགས་ཁོང་ཀུང་ཧྲེའི་རྟ་སྒ་རིལ་བཏང་སྟེ་ཕག་རི་
ནས་རྒྱལ་རྩེ་དང་གཞིས་རྩེ་སོགས་སུ་མེ་ཤིང་དབོར་འདྲེན་གནང་དུས་དང་།
དེ་བཞིན་རྗེས་སུ་མི་དམངས་ཀུང་ཧྲེ་གཏོར་ནས་ཐོན་སྐྱེད་འགན་འཁྲིའི་ལམ་
ལུགས་སྐབས་ཚོང་གཉེར་གྱིས་ས་ཆ་གཞན་དུ་ཕེབས་དུས་སུ། འམ་བར་ཟས་
གོས་ཤིན་ཏུ་ཞན་པའི་ཉམ་དག་རྒན་འཁོགས་དང་མུ་ཏོ་བ་དེ་འདྲ་མཐུག་དུས།
དགུན་ཨ་རང་ད་རང་སྐབས་སུའང་རང་ཉིད་ཀྱི་ཟས་ཙམ་མ་ཟད་ལུས་ལ་གྱོན་
ནས་ཡོད་པའི་གྱོན་གོས་ཕུད་དེ་ཁོ་ཚོར་སྦྱིན་པ་ནི་ཐེངས་གཅིག་གཉིས་གཏན་
ནས་མ་ཡིན།
ང་ཚོའི་ཕ་ཡུལ་དུ་དེ་སྔ་ཇོ་བོ་ཚེ་རིང་ཟེར་བའི་ལྕགས་བཟོ་བ་ཞིག་ཡོད་པ་
དེར་ཕྲུག་གུ་ཞ་རིལ་ལག་གཉིས་ས་ལ་བཙུགས་ཏེ་སྨད་ཁོག་འདྲུད་དེ་འགྲོ་དགོས་
པ་ཞིག་ཡོད། ཁོ་ཚོ་ལྕགས་བཟོ་བ་ཡིན་པའི་དབང་གིས་ཡུལ་མི་མང་པོས་ཁོ་
ཚོར་མཐོང་ཆུང་བྱེད་པ་མ་ཟད། ཕྲུ་གུ་ཞི་རིལ་དེས་རང་གི་བཙོག་གཅིན་ཡང་
གཏོང་མི་ཤེས་པར་རང་གི་གོས་ཐུང་ནང་གཏོང་རྐྱང་བྱེད་པས། དེའི་འཕྲིས་སུ་
བཅར་ཡང་བཙོག་གཅིན་གི་དྲི་ངན་བཟོད་དུ་དཀའ།
དགུན་དུས་ཀྱི་དགོང་མོ་ཞིག་ཆུས་ཀྱི་སྒོ་རའི་ནང་གློག་བརྙན་བསྟན་
པས། གློག་བརྙན་ཚར་ནས་མི་རྣམས་རང་ཁྱིམ་ལ་ལོག་པའི་སྐབས། ཕྲུ་གུ་ཞུ་
བོ་དེ་རང་ཁྱིམ་ལ་འགྲོ་བའི་ལམ་བར་དུ་ཆུ་ལ་མི་ཐར་བར་གྲང་ངར་གྱིས་ལུས་པོ་
འདར་སིག་སིག་ལ་ཡོད་པ་མཐོང་དུས། ངའི་པཱ་ལགས་ཁོང་གིས་བཙོག་སྣང་
i84



:
:
:
|
ཙམ་ཡང་མེད་པར་ཕྲུ་གུ་ཞ་བོ་དེ་པང་ལ་བཏབ་སྟེ་ཁོའི་ཁྱིམ་དུ་བསྐྱལ་བ་མ་ཟད།
དེ་དུས་ཁོའི་ཕ་མ་ནི་སྔ་ས་ནས་ཉལ་ཟིན་ཡོད་པས། ངའི་པཱ་ལགས་ཁོང་གིས་ཕྲུ་
གུ་དེའི་མལ་ས་བཅོས་ནས་ཡག་པོ་བསྙལ་རྗེས་གཞི་ནས་རང་ཁྱིམ་དུ་ལོག
ང་ཚོའི་ཁྱིམ་ལ་ཨ་ཕྱི་རྒན་མོ་ཞིག་ཡོད་པ་དེ་ནི་ངའི་པཱ་ལགས་ཁོང་གི་ཨ་
ཁུའི་མ་རེད། ཕའི་ཨ་ཁུས་རང་གི་མ་ལ་དོ་སྣང་དང་སེམས་ཁུར་དེ་ཙམ་མི་
འདང་ཡང་། ངའི་པཱ་ལགས་ཁོང་གིས་ཨ་ཕྱི་རྒན་མོར་རང་གིས་མ་ལྟར་ཟས་
གོས་གང་སྤྱིའི་ཐད་ནས་ལྟ་རྟོགས་སེམས་ཁུར་གང་ལེགས་གནང་བ་མ་ཟད།
ངང་རྒྱུད་རིང་པོས་ཞབས་ཕྱི་ལེགས་པར་སྒྲུབ་སྟེ་བྱམས་པར་སྐྱོང་བས། དུས་
རྟག་ཏུ་ཨ་ཕྱི་ལགས་ཀྱི་ཞལ་ནས་“ བུ་བློ་བཟང་དང་། བུ་བློ་བཟང་”ཞེས་ངའི་
པཱ་ལགས་ཀྱི་མཚན་ནས་མ་ཎི་འདྲེན་འདྲེན་འདྲེན་པ་དང་། པཱ་ལགས་ཁོང་
ཡུལ་གཞན་ལ་ཕྱག་ལས་ལ་ཕེབས་དུས། ཨ་ཕྱི་ལགས་ཀྱིས་ཧ་ཅང་དྲན་ཞིང་
སྒུག་ཡུན་མི་བཟོད་པའི་ཚུལ་དུ་“ བུ་བློ་བཟང་ག་དུས་ལོག་ཡོང་གི་རས།” ཞེས་
ཡང་ཡང་དྲིས་གནང་གི་ཡོད། ང་ཚོའི་ཨ་ཕྱི་རྒན་མོ་མི་ཡུལ་འདི་ཡི་སྟེང་དུ་
དགུང་གྲངས་དགུ་བཅུ་ལྷག་ཙམ་བཞུགས་མཐར། ཚེ་ལས་འདས་ཁར་སེམས་
སྡུག་དང་སྐྱོ་སྣང་ལྟ་ཅི་ཐ་ན་ན་ཟུག་ཕྲན་ཙམ་ཡང་མེད་པར་མི་ཡུལ་འདི་ལས་
བདེ་བར་གཤེགས་སོང་བས། དུས་ད་ལྟའང་ངའི་སེམས་ནང་ཨ་ཕྱི་ལགས་ཁོང་
ནི་མི་ཡུལ་འདི་ཡི་སྟེང་གི་མི་བསོད་ནམས་ཅན་རེ་གཉིས་དེའི་ཁྲོད་ནས་གཅིག་
རེད་སྙམ་ནས་ཡིད་སྨོན་ཆེན་པོ་བྱེད་ཀྱིན་ཡོད།
པཱ་ལགས་ཁོང་ནས་རང་གི་ཕ་མ་གཉིས་ལའང་གང་ཐུབ་ཀྱིས་སྙིང་བཀུར་
ཞབས་ཏོག་ཞུ་གནང་གི་ཡོད། མ་གཞི་ཁོང་གི་ཕ་མ་གཉིས་ཏེ་ང་ཚོའི་སྤོ་བོ་
185



ལགས་དང་རྨོ་ལགས་བཅས་པ་གྲལ་རིམ་འཐབ་བརྩོད་སྐབས། སྐབས་དེའི་སྤྱི་
ཚོགས་ཀྱི་སྣང་ཚུལ་གྱིས་རྐྱེན་པས་བྲོས་བྱོལ་ལ་ཕེབས་ཟིན་ཡང་། པཱ་ལགས་
ཁོང་ནས་རྒྱུན་དུ་རང་ཁྱིམ་གྱི་མཆོད་ཤོམ་གྱི་མདུན་དང་། དགོན་སྡེ་ཁག་ལ་
ཆོས་མཇལ་ལ་ཕེབས་དུས་སུ་སྐུ་འདྲའི་མདུན་དུ་ཕ་མ་གཉིས་ཐག་རིང་མི་ཡུལ་
དུ་སྐུ་གཟུགས་བདེ་ཐང་དང་། བྱ་བ་ལམ་འགྲོ་ཡོང་བའི་གསོལ་བ་སྨོན་ལམ་རྩེ་
གཅིག་ཏུ་འདེས་གནང་གི་ཡོད་ལ། ལོ་ལྟར་གྱི་ལོ་གསར་གྱི་སྐབས་སུ་དེ་སྔ་ཕ་
མ་གཉིས་ནས་སྤྱོད་མྱོང་བའི་མཆོད་ཞལ་བཏོན་ཏེ་གཙང་མར་བཀྲུས་རྗེས།
ཟས་ཕུད་ཕུལ་ནས་ཕ་མ་གཉིས་ལ་ཕུལ་བའམ་གནམ་ལོ་གསར་པའི་དུས་ཕ་མ་
ཚོ་དང་མཉམ་འཛོམས་ཀྱི་ཚུལ་བྱེད་ཅིང་། ལོ་རབས་བརྒྱད་བཅུ་དགུ་བཅུའི་
ནང་ལམ་གྱི་ངལ་བ་དང་དངོས་པོའི་འགྲོ་སོང་སོགས་ལ་མ་ལྟོས་པར། ཕ་མ་
གཉིས་པོ་འཚོ་བཞུགས་སྐབས་ ཐག་རིང་རྒྱ་གར་ཡུལ་དུ་ཕ་མ་སྤུན་མཆེད་ཚོ་
མཇལ་བར་ཐེངས་གསུམ་ཙམ་ཕེབས་ཏེ། སྙེན་བཀུར་ཞབས་ཕྱི་གང་ལེགས་
སྒྲུབ་ནས་རང་གི་མི་ཚེ་གང་པོའི་འདོད་འདུན་གྲུབ་པར་བྱས།
བདག་གི་པཱ་ལགས་ཁོང་ནི་སེམས་སྤགས་སྲབ་ཅིང་། ག་དུས་ཡིན་ཡང་
མི་གཞན་ལ་ཡིད་ཆེས་ཆེན་པོ་གནང་མཁན་ཞིག་སྟེ། ཁོང་གིས་མི་ཚེའི་ནང་
ཚོང་གཉེར་ཡུན་རིང་གནང་མྱོང་ཡང་ཁེ་བཟང་ཆེན་པོ་ཡོང་མྱོང་མེད། དེའི་རྒྱུ་
མཚན་གཙོ་བོ་ནི་གཞན་གྱིས་སྔོན་ལ་ཚོང་ཟོག་འཁྱེར་ནས་རིན་གོང་རྗེས་སུ་རྩིས་
རྒྱུག་བྱ་རྒྱུའི་ཁས་ལེན་དམ་བཅའ་བྱས་པར། དེར་ཡིད་ཆེས་ཆེན་པོས་སྔོན་ལ་
ཚོང་ཟོག་སྔ་གཏིང་དུ་སྤྲོད་རྐྱང་གནང་བ་དང་། རྗེས་སུ་རྩིས་རྒྱག་བྱེད་པའི་
སྐབས་སུ་མི་མང་པོས་གནས་སྐབས་རྩིས་རྒྱག་མི་ཐུབ་ཅེས་གནས་ལུགས་རྒྱུ་
j86



མཚན་དང་སྦྲགས་ཁྱིམ་ཚང་དང་འཚོ་བའི་དཀའ་ངལ་མང་དག་ཞིག་དྲངས་
དུས། ཁོང་ནས་མུ་མཐུད་ཨུ་ཚུགས་མཐར་སྐྱེལ་བྱེད་མི་ཕོད་པ་དང་། གཞན་
གྱིས་ཐེངས་མང་དེ་ལྟར་བྱས་རྗེས་མུ་མཐུད་བུ་ལོན་དེད་དུ་འགྲོ་མི་ཕོད་པར་
“ ཁོ་ཚོ་བུ་ལོན་སྤྲད་མཁན་ངོ་མི་ཚ་ནའང་ང་བུ་ལོན་ལེན་མཁན་ཡང་ངོ་ཚ་གི་
འདུག” ཅེས་བཞག་གནང་གི་ཡོད། མི་མང་པོ་ཞིག་ནས་ཁོང་གི་དེ་ལྟའི་ཐུགས་
རྒྱུད་ཤེས་རྗེས། ཁོང་གི་“ ཞན་ཆ་” དེ་བེད་སྤྱད་དེ་རང་ཉིད་ལ་ཁེ་སང་རག་
ཐབས་ཁོ་ན་བྱེད་པས། མཐར་པཱ་ལགས་ཁོང་གི་ཚོང་གཉེར་ལ་ཁེ་སང་མེད་པ་
མ་ཟད། མ་རྩའང་ཇིབས་འགྲོ་བས་ནང་མི་དང་དགའ་ཉེ་སྤུན་མཆེད་ཚོས་“མི་
གཞན་ཡིན་ན་ཚོང་གཉེར་བྱེད་པ་བཞིན་དུ་ཁེ་བཟང་ཆེ་བ་ཡོད་མོད། བློ་
བཟང་གིས་ཚོང་གཉེར་བྱས་པ་བཞིན་དུ་གྱོང་གུད་གང་ཆེ་རེད་” ཅེས་མི་འདོད་
པའི་རྣམ་འགྱུར་སྟོན་མཁན་མང་།
ཐེངས་ཤིག་ངའི་པཱ་ལགས་ཁྱིམ་ཚང་ཞིག་ལ་ལས་དོན་སྒྲུབ་པར་ཕེབས་
སྐབས། ཁྱིམ་ཚང་དེའི་གྲོང་པ་ཁྱིམ་མཚེས་ཀྱིས་འདོགས་ཁྱི་བཏགས་མེད་པར་
གང་བྱུང་དུ་བཏང་བ་དེས། ངའི་པཱ་ལགས་ཀྱི་ཕྱག་ལ་རྨུགས་པས་ཕྱག་ལ་རྨ་
ཆེན་པོ་བཟོས་ཏེ། ཏོག་ཙམ་མ་གཏོགས་མཐེ་བོང་བཅད་གྲབས་བྱས་ནས་ཕྱག་
དེས་ཞལ་ལགས་ཀྱང་བཞེས་མི་ཐུབ་པ་དང་། ཆབ་གསང་གནང་སྐབས་དོར་
མའི་སྐེ་རགས་ཀྱང་འཆིང་མི་ཐུབ་པའི་གནས་སུ་ལྷུང་། དོན་དེ་པཱ་ལགས་ཁོང་
གིས་གྲོགས་པོ་ཚོས་མཁྱེན་རྗེས་ཁྱིམ་ཚང་དེའི་ཁྱིམ་བདག་འཚལ་ཏེ་གནས་
ལུགས་རྒྱུ་མཚན་ཤོད་དགོས་པ་མ་ཟད་སྨན་རིན་ལེན་པར་འགྲོ་རྩིས་བྱེད་དུས།
པཱ་ལགས་ཁོང་གིས་“ ཁྱི་ནི་བསམ་མེད་དུད་འགྲོ་ཞིག་ཡིན་པ་མ་ཟད། ཁྱིམ་
187



ཚང་དེ་ལ་ཆ་བཞག་ཀྱང་རྐང་བཙུགས་ཏེ་ཁྱི་བཏང་ནས་མི་ལ་སྨུག་སུ་འཇུག་པ་
ཞིག་མ་ཡིན་པས་དེ་འདྲ་བྱེད་མི་རུང་། ཁྱིས་རྨུགས་པའི་རྨ་ཁར་གསོ་རྒྱུ་ཡོད་པ་
དང་། གལ་སྲིད་ཡུལ་གཅིག་གི་ཡུལ་མི་ཕན་ཚུན་བར་སེམས་ལ་རྨ་ཁ་བཟོས་ན་
གསོ་ཁག་པ་མ་ཟད། རྟག་ཏུ་གྲོང་ཚོ་གཅིག་ནང་མི་ཚེ་མཉམ་དུ་སྐྱེལ་དགོས་
པས་ཁ་ནག་ངོ་ནག་གིས་མི་ཚེ་སྐྱེལ་དགོས་བྱུང་ན་སྙིང་པོ་མེད་” ཅེས་ཁོང་གི་
གྲོགས་པོ་ཚོར་པར་ལ་སེམས་གསོ་དང་ཁ་ཏ་བསླབ་བྱ་གནང་བས། གྲོགས་པོ་
ལ་ལས་“ རང་འདྲ་བའི་མི་སྙིང་མེད་འདར་མ་དེ་འདྲ་མཐོང་མྱོང་མེད་” ཅེས་མ་
འདོད་པའི་རྣམ་འགྱུར་སྟོན་པ་དང་། གྲོགས་པོ་ལ་ལས་“ རང་ནི་མཐོང་བར་
དཀོན་པའི་བྱུང་ཆུབ་སེམས་པ་རེད་” ཅེས་བསྟོད་པར་བྱེད། །
ཐེངས་ཤིག་ངའི་པཱ་ལགས་ཁོང་ཕྱི་ལ་ཕེབས་ཏེ་རང་ཁྱིམ་ལ་ལོག་ཕེབས་
དུས་མུན་པ་རུབ་འགོ་ཚུགས། པཱ་ལགས་ཁོང་རང་ཁྱིམ་གྱི་ཉེ་སར་སླེབས་དུས་
ང་ཚོའི་ཁྱིམ་མཚེས་ ཤིག་གི་ཁྱིམ་བདག་ནས། ཁང་པ་བརྒྱབ་ནས་རྡོ་ལྷག་
བརྩིགས་ཏེ་ཡོད་པ་དེ་ནས་རྐུས་ཏེ་རང་ཁྱིམ་ལ་དབོར་བཞིན་ཡོད་པ་མཐོང་།
ངའི་པཱ་ལགས་ཁོང་ནས་ཁོང་ཁྲོ་དང་བཅས་བཀག་འགོག་བྱེ་རྒྱུ་ལྟ་ཅི། ད་དུང་
ཁྱིམ་ཚང་དེའི་ཕ་རྒན་གྱིས་པཱ་ལགས་ཁོང་མཐོང་ཚེ། མཚེར་སྣང་གི་ཐོག་ཕ་
རྒན་དེའི་ངོ་ཆུ་ལ་བསྐྱུར་དོགས་ཀྱིས། ཁྱིམ་གྱི་ཉེ་སར་བསླེབས་ཟིན་ཀྱང་ཕྱིར་
ལོག་ལ་ཕེབས་ནས་ལམ་བསྐོར་ཏེ་རང་ཁྱིམ་ལ་ལོག་ཕེབས། པཱ་ལགས་ཁོང་གི་
མི་ཚེའི་ནང་དེ་དང་དེ་འདྲ་བའི་སྒྲུང་གཏམ་མང་བས། འདིར་བཀོད་པ་ནི་
དཔེ་མཚོན་ཙམ་དུ་ཟད། །
ཕལ་ཆེར་ཁོང་གི་ལྷག་བསམ་ཟོལ་མེད་དང་བྱམས་སྙིང་རྗེའི་བསམ་པའི་
is8



སྐུལ་སློང་དང་བྱ་སྤྱོད་ཀྱི་འབྲས་བུ་ཡིན་ངེས་ཏེ། གྲལ་རིམ་འཐབ་བརྩོད་ཀྱི་
ཐབས་སྡུག་གི་ལོ་ཟླའི་ནང་། བསམ་ཤེས་མེད་པའི་སྐྱེ་བོ་ལ་ལས་ཕུད། ཡུལ་མི་
དང་གྲོང་པ་ཁྱིམ་མཚེས་མང་པོས་ཉེན་ཁ་ཆེ་བའི་སྤྱི་ཚོགས་ཀྱི་ཁོར་ཡུག་ལ་མ་
ལྟོས་པར། ང་ཚོ་ནང་མི་བུ་ཕྲུག་ཚོར་ལྐོག་ལྐོག་སུད་སུད་ལ་རོགས་པ་མང་པོ་
བྱས་མྱོང་ལ། ངའི་ཨ་མ་ལགས་ནད་ཀྱིས་མནར་ཏེ་རྒྱལ་རྩེ་སྨན་ཁང་དུ་སྨན་
བཅོས་བྱེད་རིང་ ངོ་ཤེས་དང་མི་ཤེས་པའི་མི་མང་པོས་རོགས་རམ་མང་པོ་
གནང་བ་མ་ཟད། ཨ་མ་ལགས་ཁོང་སྨན་ཁང་དེར་སྨན་བཅོས་བྱས་ཀྱང་མ་
ཕན་པར་འདས་གྲོངས་ལ་སོང་རྗེས། སྨན་ཁང་དེར་ནད་བཅོས་བྱེད་བཞིན་
པའི་དེ་སྔ་ངོ་ཤེས་ཆ་རྒྱུས་མེད་ པའི་མི་མང་པོས་ཕྱོགས་མང་པོའི་ ཐད་ནས་
རོགས་མང་གང་ཐུབ་བྱས་པས། རྗེས་སུ་ངའི་པཱ་ལགས་ཁོང་དང་གྲོགས་པོ་བློས་
ཐུབ་ལ་གྱུར།
དེ་ནས་ལོ་མང་སོང་ནས་ངའི་པཱ་ལགས་ཁོང་སྐུ་ཚེ་མ་ཟིན་པར་འཇིག་
རྟེན་གཞན་དུ་ཕེབས། པཱ་ལགས་ཁོང་སྐུ་ཚེ་འདས་ཁར་ཁོང་ནས་ཞལ་ཆེམས་
བཞག་གནང་དུས། ང་རང་ནི་སེམས་སྡུག་བཟོད་མེད་ཀྱིས་ང་མང་དུ་ཤོར་
བས། པཱ་ལགས་ཁོང་ནས་“ བུ། སེམས་སྡུག་སྐྱོ་སྣང་བྱེད་མི་དགོས། མི་ཚང་
མ་འདི་ལྟར་འཛོམས་པའི་མཐའ་མར་བྲལ་དགོས་པ་རེད། ང་རང་ཤི་རྒྱུར་
གཏན་ནས་སྐྲག་གི་མི་འདུག ངས་དེ་སྔ་བོད་དང་རྒྱ་གར། བལ་ཡུལ་སོགས་ཕྱི་
ནང་གི་སྐྱེས་ཆེན་དམ་པ་མང་པོ་དང་གནས་ཆེན་མང་པོ་ཞིག་མཇལ་མྱོང་ལ་མི་
ཚེ་འདིར་ངས་རྐང་བཙུགས་ཏེ་མི་གཞན་ལ་གནག་སེམས་གནོད་སེམས་ཀྱང་
གཏན་ནས་བྱེད་མ་མྱོང་། ངའི་རེ་བར་ཁྱེད་ཚོ་སྤུན་མཆེད་བར་དང་། བཟའ་
189



ཚང་བར་ཕན་ཚུན་འཚམ་མཐུན་བྱེད་དགོས་པ་དང་། རང་གི་སྒྱུག་པོ་སྒྱུག་མོ་
ལའང་རང་གི་སྐྱེས་པའི་ཕ་མ་མིན་ཡང་རང་གི་སྐྱེས་པའི་ཕ་མ་ལྟར་ཞབས་ཕྱི་
གང་ལེགས་སྒྲུབ་དགོས། བུ་རང་ཚེ་མཇུག་ལ་སྐྱིད་པོ་ཡོང་ངེས་རེད། ངས་
དུས་དང་རྣམ་པ་ཀུན་དུ་དཀོན་མཆོག་ལ་གསོལ་བ་སྨོན་ལམ་བཏབ་ཀྱིན་ཡོད།
ཕ་མའི་སྨོན་ལམ་ཡིན་པས་ གཏན་ གཏན་འགྲུབ་ངེས་རེད་” ཅེས་ གསུངས་
གནང་བྱུང་། །
ཁོང་ཚེ་ལས་འདས་རྗེས་ཡུལ་སྲོལ་ལྟར་གྲོང་པ་ཁྱིམ་མཚེས་དང་གྲོགས་
པོའམ་དགའ་ཉེ་ཚོས་ཕུང་པོ་དུར་གདན་འདྲེན་ཞུ་སྐབས། མི་མང་པོས་སྐུ་ཕུང་
གདན་འདྲེན་ཞུ་ཆེད་ཁྱེད་ཤོར་ང་ཤོར་གྱིས་རྩོད་པར་བྱེད་པ་ངས་དངོས་སུམ་དུ་
མཐོང་བ་མ་ཟད་། པཱ་ལགས་ཁོང་ཚེ་ལས་འདས་ཏེ་ལོ་མང་སོང་ཡང་ཁོང་གི་
སྐོར་གླེང་སློང་བྱེད་སྐབས། མི་ཚང་མས་ཁོང་ནི་མི་བླ་མ་དཀོན་མཆོག་ཞིག་
དང་བྱང་ཆུབ་སེམས་པ་རང་རེད་ཅེས་བསྔགས་པར་བྱེད་པས། དེ་སྔ་ངས་པཱ་
ལགས་ཁོང་གིས་གནང་བའི་ཕྱག་ལས་མང་པོ་ཞིག་ནི་སྙིང་པོ་མེད་པའི་བྱ་བར་
སྣང་མོད། རྗེས་སུ་ངས་ང་རང་གིས་དེ་སྔའི་བསམ་བློའི་གཏོང་ཕྱོགས་དང་།
ལྷག་པར་དུ་པཱ་ལགས་ཁོང་གི་ཕྱག་ལས་གནང་སྟངས་དང་། མི་ཚེའི་ཚན་ཉིད་
ལ་འཛིན་པའི་ལྟ་སྟངས་ཡོངས་སུ་འགྱུར་སོང་། གང་ཡིན་ཟེར་ན་མི་མང་པོ་
ཞིག་འཚོ་མི་ཡུལ་ལ་ཡོད་དུས། མི་གཞན་གྱིས་རྒྱུ་དངོས་པོ་དང་དབང་གྲགས་
ལ་སོགས་རྒྱུ་རྐྱེན་མང་པོ་ཞིག་ལ་བརྟེན་ནས། སེམས་གཏིང་ནས་མ་འདོད་
བཞིན་དུ་ཁ་འཚེར་འཚེར་དང་གུས་ཞུམ་ཞུམ། དེ་བཞིན་གཅམ་བུའི་ཚིག་གིས་
བསྟོད་པར་བྱེད་ཀྱང་། མི་དེའི་དབང་གྲགས་ཉམས་པའམ་འཇིག་བརྟེན་མི་
190



ཡུལ་ལས་འདས་རྗེས། ངན་སྨྲས་ཚིག་མཚོན་འདེབས་པར་བྱེད་མོད། ངའི་
པས་ལགས་ ཁོང་ནི་དེ་ལས་ལྡོག་པ་སྟེ་མི་ཡུལ་འདིར་འཚོ་བཞུགས་སྐབས།
གཞན་ཕན་ལྷག་བསམ་དཀར་པོའི་སེམས་ཤིག་ལས། རྒྱུ་དངོས་པོ་དང་དབང་
གྲགས་པ་གང་ཡང་མེད་པའི་སྐྱེ་བོ་ཕལ་པའི་ནང་གི་ཕལ་པ་ཞིག་ཡིན་མོད།
ཁོང་འཚོ་བཞུགས་སྐབས་མི་སྙན་གཏམ་གྱིས་ངན་སྨྲས་བྱེད་མཁན་བྱུང་མྱོང་
མེད་ལ། ཚེ་འདས་རྗེས་ཀྱང་བསྟོད་པའི་ཚིག་ལས་མི་སྙན་སྦྲང་སྐད་ཙམ་ཡང་
བཤད་མཁན་བྱུང་མ་མྱོང་། ངའི་བསམ་པར་སྐྱེ་བོ་གང་ཞིག་འཇིག་བརྟེན་མི་
ཡུལ་འདིའི་སྟེང་མིང་དང་གྲགས་པ་གཞན་གཉེར་མི་ཐུབ་ཀྱང་། མཐའ་མར་མི་
ཡུལ་ལས་བྲལ་དུས་མི་དེ་མི་ཡག་པོ་ཞིག་རེད་ཟེར་བའི་བསྡོམས་ཚིག་ཞིག་འཇོག་
ཐུབ་ནའང་དེ་ནི་གཟི་བརྗིད་ཆེན་པོ་ཞིག་ཏུ་འདོད་པས་སོ། །
* གྱི # #*
=མ་
191
3:32



ཡིད་དུ་འོང་བའི་མི་ཚེའི་སྒྲུང་གཏམ།
ཡ-སྐྱེ་བོ་དམ་པ་ཁུང་ཧྥན་སེན་ལ་ཕུལ།
མི་ཚང་མའི་མི་ཚེའི་ཤུལ་ལམ་དུ་སྒྲུང་གཏམ་རེ་རེ་ཡོད་མོད། སྒྲུང་
གཏམ་ཚང་མ་ངོ་མཚར་ཡིད་དུ་འོང་བ་ཞིག་ཡིན་མི་སྲིད། མི་ཚང་མས་ངེས་
པར་བརྒྱུད་དགོས་པའི་མི་ཚེའི་ལམ་བུ་དེ་བརྒྱུད་ནའང་ བསྐྱོད་ཟིན་པའི་ལམ་
བུ་ཚང་མར་བརྗིད་ཉམས་ཡིད་དུ་འོང་བའི་རྐང་རྗེས་རེ་རེ་འཁོད་མི་སྲིད།
སྐྱེས་པ་ཚང་མ་མི་རྟག་འཆི་བའི་རྟགས་སུ་གྲུབ་སྟེ། སྐྱེ་འགྲོ་ཐམས་ཅད་ཕྱི་མའི་
ལམ་དུ་འགྲོ་དགོས་ཀྱང་། མྱང་འདས་ཚེ་སྲོག་ཚང་མར་དམངས་ཀྱི་ལྷག་བསམ་
དད་པའི་སྐྱེལ་མ་ཐོབ་མི་སྲིད། ལུས་པོ་ས་རྡོར་གྱུར་ཚེ་རྣམ་ཤེས་ཁེར་པོར་གྱུར་
ན་ཡང། ཚེ་འདས་ཀྱི་རྣམ་ཤེས་ཚང་མར་ཐར་པ་དང་བདེ་བ་ཐོབ་པ་ག་ལ་
སྲིད།།
རང་རྒྱལ་གྱི་ཡུལ་གྲུ་ཀུན་དུ་གྲགས་པའི་སྙན་འཇེབས་ཡིད་དུ་འོང་བའི་
སྒྲུང་གཏམ་སྙན་མོ་སྟེ། ཕུལ་དུ་བྱུང་བའི་གུང་ཁྲན་ཏང་མི་ཞིག་གི་མི་ཚེའི་སྒྲུང་
གཏམ་རེད་ལ། བོད་ཀྱི་རི་ཀླུང་ཀུན་དུ་འཁོད་པའི་རྣམ་ཤེས་གཙང་མའི་མཛེས་
སྡུག་འོད་སྣང་གི་རི་མོ་སྟེ། དྲང་གཞག་སྤྱོད་པ་གཙང་བའི་དབུ་འཛིན་པ་ཞིག་
གི་ དམངས་ཞབས་མི་ཚེའི་ཤུལ་ལམ་དུ་ལྷམ་མེར་གསལ་བའི། ཉམས་མེད་
གཟི་བརྗིད་མཚན་སྙན་གྱི་རྡོ་རིང་ཞིག་སྟེ། སྐྱེ་བོ་དམ་པ་ཁུང་ཕན་སན་གྱི་མི་
192



ཚེའི་རྣམ་ཐར་དང་། དམངས་ཀྱི་སྙིང་ཁོང་ནས་ཕྱུང་བའི་ལྷད་མེད་དར་དཀར་
གཙང་མའི་མིག་ཆུའི་སྐྱེལ་མ་དེ། མིང་དོན་ཡོངས་སུ་མཚུངས་པའི་མི་དམངས་
ཀྱི་སྤྱི་ཞབས་པ་ཞིག་ལ། དམངས་ཀྱིས་ཕུལ་བའི་བླ་ན་མ་མཆིས་པའི་མཛད་
རྗེས་ཀྱི་མིང་བྱང་ཞིག་ཡིན་པས། དེ་ནི་བློ་བག་མཁའ་ལྟར་ཡངས་ཤིང་བྱམས་
སེམས་མཚོ་ལྟར་ཟབ་པའི་འདས་པོའི་རྣམ་ཤེས་ཞིག་ལ་ཐོབ་པའི་མཐར་ཐུག་གི་
བདེ་བ་དང་ཐར་པ་ནི་ལོས་ཡིན།
དམ་པ་འདི་ཉིད་འཇིག་རྟེན་མི་ཡུལ་དུ་སྐུ་འཚོ་བཞུགས་སྐབས། དཀའ་
བ་རང་ཐོག་ཏུ་བླངས་ཏེ་བདེ་བོ་དམངས་ལ་སྦྱིན་པའི་རྣམ་དཀར་ཀུན་སྤྱོད་
གཙང་མས། མི་རྣམས་ཀྱི་བསམ་པའི་ཞིང་དུ་དད་སེམས་ཀྱི་མཆོད་རྟེན་བསྐྲུན་
ཞིང་། དཀའ་སྡུག་རང་ཐོག་ཏུ་འཁུར་ནས་བདེ་བ་དམངས་ལ་སྦྱིན་པའི་རླབས་
ཆེན་ཕུལ་བྱུང་གི་དགོངས་པ་དེས། མི་རྣམས་ཀྱི་བསམ་པའི་ཞིང་དུ་ཉམས་མེད་
འོད་སྣང་གི་དཀྱིལ་འཁོར་ཞིག་ལྷམ་མེར་གསལ། དེས་རྐྱེན་པས་མི་དམངས་ཁྲི་
སྟོང་མང་པོའི་སེམས་ཁམས་ན། མཛེས་སྡུག་གངས་ལྷ་མེ་ཏོག་དང་མཚུངས་
པའི་ཉམས་མེད་གུང་ཁྲན་ཏང་མིའི་གཟུགས་བརྙན་རེ་རེ་ལྷང་ངེར་འཆར་ལ།
དེས་རྐྱེན་པས་ཏང་དམངས་ཀྱི་གཟུང་ཁྲག་གཅིག་ཏུ་འདྲེས་ཤིང་། དམངས་
སེམས་ཏང་ལ་ཕྱོགས་པའི་གླུ་སྒྲ་སྙན་མོས་ས་མཐོའི་རི་ཀླུང་གཡོ།
དམངས་ཀྱི་བདེ་སྡུག་ཁོག་ཏུ་བཅུག་ཅིང་རང་གི་བདེ་སྡུག་རིང་དུ་དོར་
བའི་མི་སེམས་འགུལ་བའི་རྣམ་ཐར་དེ། ངལ་བ་བཟོད་དེ་དངོས་འཛིན་དངོས་
སྒྲུབ་བྱེད་པའི་ཡིད་འོང་གཟུགས་བརྙན་དེ། མི་དམངས་ཀྱི་ཁེ་ཕན་ཆེད་རང་གི་
ཚེ་སྲོག་ཀྱང་བློས་གཏོང་ཕོད་པའི་རླབས་ཆེན་གྱི་དགོངས་པ་དེ། འཚོ་བའི་
193



མཁའ་དབྱིངས་སུ་སྟོང་གཏམ་གྱི་འབྲུག་སྒྲ་ལྡིར་ཞིང་། དོན་དམ་རང་དོན་ལ་
མཁས་པའི་ཉུང་ཤས་དཔོན་ངན་དེ་ཚོར་སྡིག་ཅིང་རྒོལ་བའི་རྣག་ཐོག་བཙག་
འཁེལ་གྱི་ངར་སྒྲ་ཞིག་ཅི་ལ་མིན། །
ཁྱེད་ནི་ཕྱི་རྒྱུ་དངོས་པོའི་འབྱོར་འཁོས་ཞན་ཡང་། ནང་བསམ་པའི་
འབྱོར་ལྡན་པ་ཞིག་དང་། ཁྱེད་ནི་རང་རྒྱུད་ལ་མི་རིགས་དང་རྒན་གཞོན་གྱི་
དབྱེ་མཚམས་མེད་པར་བདག་ལས་གཞན་ལ་གཅེས་ཤིང་། ཁྱེད་ལ་མང་འ་བ་ནི་
སེམས་རྩ་འཁོལ་བའི་ལེགས་སྐྱེས་དང་། ཁྱེད་ཀྱིས་བརྩོན་པ་ནི་རང་དོན་དང་
མི་ཡུལ་གྱི་རྒྱས་སྤྲོས་མིན་པར་མི་དམངས་ཀྱི་བདེ་སྡུག་དང་། མི་རིགས་ཀྱི་དར་
རྒྱུས་ཡིན་སྟབས་་ ཉིད་ཀྱི་ཀུན་སྤྱོད་གཙང་མའི་ས་བོན་ལས། མི་དམངས་ཀྱི་
བསམ་པའི་ཞིང་དུ་ཡིད་ཆེས་ཀྱི་མེ་ཏོག་བཞད་ཅིང་། དད་སེམས་ཀྱི་འབྲས་བུ་
སྨིན།
སྐུ་ཉིད་འཚོ་བཞུགས་སྐབས་བོད་མི་དམངས་ལ་བཞག་པའི་མཛད་རྗེས་
རྣམས། བོད་ཀྱི་རི་ཆུ་དང་ལྷན་དུ་ཇི་སྲིད་བར་གནས་ངེས་ཏེ། བོད་མི་
དམངས་ཀྱིས་སེམས་ཁོང་ཡིད་ཀྱི་གཏིང་ན་དུས་དང་རྣམ་པ་ཀུན་དུ་སྐུ་ཉིད་ལ་
བཅངས་པའི་ཡིད་སྨོན་དད་སེམས་ནི་མ་འགྱུར་རྡོ་རྗེའི་བྲག་ལྟར་བརྟན།
དེ་བས་ཀྱང་ལོ་རྒྱུས་ཀྱི་དཔེ་རིས་ནི་མི་དམངས་ཀྱིས་བཞེངས་བཀོད་བྱས་
པ་ཞིག་ཡིན་སྟབས། མི་དམངས་ཀྱིས་ཁྱེད་ལ་བཅངས་པའི་དད་སེམས་དང་།
མི་དམངས་ཀྱི་མིག་སྒོ་ལས་ལྷུངས་པའི་སེམས་སྡུག་གི་མིག་ཆུ་ནི། ཁྱེད་ཀྱི་མི་ཚེ་
གང་པོའི་སྙན་འཇེབས་ཡིད་འོང་གི་སྒྲུང་གཏམ་དེར། ཚེད་འཚམས་ཤིང་ཆེད་
བླ་ན་འཕགས་པའི་གདེང་འཇོག་ཞིག་ཅི་ལ་མིན།
194



བརྩེ་དུངས།
བརྩེ་དུངས་ནི་འཇིག་རྟེན་འདིར་ཆེས་ཡ་མཚན་ཆེ་བའི་དངོས་པོ་ཞིག་
རེད། དེ་ཡི་མདུན་དུ་སྐྱེ་བོ་འགའ་རེ་དགའ་བའི་འཛུམ་ ཞལ་ གྲོལ་ ཞིང་།
འགའ་རེ་མིག་ཆུའི་འདམ་རྫབ་ནང་ལྷུངས། འགའ་རེ་འགྱོད་སེམས་ཀྱི་ན་བུན་
འཁྲིགས་ཤིང་། འགའ་རེས་ལོན་མེད་འཇའ་ཚོན་གྱི་དབྱིངས་སུ་རེ་སྒུག་གི་
ལྕགས་ཀྱུ་རིང་དུ་བསྲིངས། ལ་ལས་བརྩེ་དུངས་ཀྱི་ཐ་སྙད་སྐམ་པོ་ཞིག་ཁ་ཐོག་
ལ་འཁྱེར་བ་ནི་ངོ་ལ་བྱུགས་པའི་ལྷད་བྱུང་གི་དྲི་བསུང་ལྟར་གཞན་གྱི་ཤེས་པ་
འཁྲུལ་བའི་སྒྱུ་མའི་རྒྱུན་དུ་བྱེད་ཅིང་། ལ་ལས་སྨྲ་མེད་སིམ་བུར་དྭངས་གཙང་
གི་བརྩེ་དུང་དེ་རང་སེམས་ཀྱི་སྙིང་ཁོང་དུ་སྦས་ཏེ་མིག་འབྲས་དང་ཚེ་སྲོག་
བཞིན་གཅེས་པར་སྲུང་། ཡང་སྐྱེ་བོ་འགའ་རེས་རང་གི་བརྩེ་དུངས་དེ་དང་
གསེར་དངུལ་གྱི་ཡང་ལྕི་བསྡུར་ཏེ་ཕངས་སེམས་སྤུ་ཙམ་ཡང་མེད་པར་གཞན་གྱི་
རྒྱུ་དངོས་པོའི་གཡོག་ཏུ་འདོད་ལ། འགའ་རེས་རང་གི་རྒྱུ་དང་དབང་ལ་བརྟེན་
ནས་མི་གཙང་གཡའ་དང་བྲལ་ཞིང་སྙིང་ལྟར་གཅེས་པར་སྲུང་བའི་གཞན་གྱི་
བརྩེ་དུངས་ལ་མི་གཙང་འདྲེ་ལག་བརྐྱངས་ནས། རང་གི་བདེ་སྐྱིད་དེ་གཞན་གྱི་
མི་ཚེ་ཧྲིལ་བུའི་སྡུག་བསྔལ་གྱི་མིག་ཆུའི་སྟེང་དུ་བསྐྲུན་པར་བྱེད།
སྔ་མོ་ནས་ད་ལྟའི་བར་མིའི་རིགས་ཀྱི་ལོ་རྒྱུས་ལམ་བུར་ཕྱི་རྒྱང་ཞིག་བྱས་
195



ཚེ། བརྩེ་དུངས་ལ་བཙན་པོས་ཁ་ལོ་བསྒྱུར་བའི་ཟློས་གར་ནི། མི་ཡུལ་འདིའི་
མི་ཚེའི་གར་སྟེང་དུ་འཁྲབས་པའི་ཁྲག་དང་མིག་ཆུས་སྦགས་པའི་སྐྱོ་གར་གྱི་ལེའུ་
རེ་རེ་ལས་མ་འདས།
ཡིན་ནའང་འཇིག་རྟེན་མི་ཡུལ་གྱི་ཁམས་འདིར། མུན་པ་ལས་འོད་སྣང་
ཁྱབ་ཆེ་བ་དང་། གཡོ་ལྷད་ལས་ལྷག་བསམ་ཟིལ་ཆེ་བས། འཚོ་བའི་ཁྲོད་ཀྱི་སྐྱོ་
གདུང་གི་མིག་ཆུ་རེ་རེ་མི་ཡུལ་དུ་མཛེས་པའི་འཛུམ་ཞལ་དང་དགོད་སྒྲར་གྱུར།
ལྟོས་དང་སྐྱེ་བོ་འགའ་རེས་རང་གི་མེ་ལྟར་ཚ་ལ་ཆུ་ཤེལ་ལྟར་དྭངས་པའི་
ལྷག་བསམ་དཀར་པོས། ཕ་རོལ་གྱི་འཁྱགས་པ་ལྟ་བུའི་སེམས་ཁམས་ལ་དྲོད་
ཁོལ་སྦྱིན་ཏེ། ང་རོལ་གྱི་བཞིན་ལས་འཕྱུངས་པའི་འཛུམ་མདངས་དང་སྤྲོ་སྣང་
རང་གི་བདེ་སྐྱིད་དུ་འཛིན་ཞིང་། སྐྱེ་བོ་ལ་ལས་ལུས་སེམས་གཉིས་པོས་ཉི་མའི་
ཚ་དྲོད་འོག་གཞན་གྱི་ཚ་གདུང་སེལ་བའི་གྲིབ་བསིལ་དང་། ཁ་བ་བུ་ཡུག་ཁྲོད་
གྲང་ངར་འགོག་པའི་གྱང་དུ་བྱས་ཏེ། གྲང་ངར་དང་སྡུག་བསྔལ་རང་ཐོག་ཏུ་
འཁུར་ནས་ཕ་རོལ་ལ་བདེ་སྐྱིད་སྤྲོ་སྣང་ལྡན་པའི་ཁང་ཆུང་བསྐྲུན་པ་མ་ཟད།
གཞན་གྱི་བདེ་ངའི་ཆེད་རང་གི་ཚེ་སྲོག་ཤོར་ཡང་མི་ཚེའི་བདེ་སྐྱིད་ཆེ་ཤོས་སུ་
སེམས།
མི་ཡུལ་འཚོ་བའི་རྒྱུ་མཚོ་ཆེན་པོ་འདི་སྐབས་རེ་རླབས་ཀྱིས་འཁྲུག་ལ་
སྐབས་རེ་ཞི་ཞིང་དུལ། སྐབས་རེ་བརྩེ་དུངས་པད་མའི་ཟིལ་འབུར་རྐང་དྲུག་
བུང་བ་དགའ་བདེའི་དཔལ་ལ་རྩེན་ཞིང་། སྐབས་རེ་གྲང་ངར་དགུན་གྱིས་འཚེ་
བས་བརྩེ་དུང་གི་མཚོ་ཁ་དར་གྱིས་བསྒྲིགས་ཀྱང་། གཅིག་སེམས་གཅིག་དང་
འབྲེལ་བའི་རྣམ་དཀར་སྐྱ་བས། ལས་དབང་གི་གྲུ་ཆུང་བར་མེད་དུན་དུ་སྐུལ་
196



་་ ༩
。
，
，་
ག
་་་་
ཏེ་འཚོ་བའི་རྒྱུ་མཚོའི་ཕ་མཐར་བདེ་བར་གྲོལ་བར་བྱེད།
ཨེ་མ་ཧོ། མི་ཡུལ་གྱི་ས་ཕྱོགས་གང་སར་བཞད་པའི་བརྩེ་དུང་དཔྱིད་ཀྱི་
དཔལ་ཡོན་དང་། རྣམ་དག་འབྲས་བུའི་ལྗོན་རྩེར་སྨིན་པའི་ཞིམ་མངར་བརྩེ་
དུངས་ཀྱི་གཡུར་ཟའི་འབྲས་བུའི་དྲི་ཞིམ་ནི། ནམ་ཡང་ནུབས་པ་མེད་པར་མིའི་
རིགས་ཀྱི་འཚོ་བའི་ཞིང་ཁམས་འདིར་མཛེས་པའི་རྒྱན་དུ་གྱུར་བ་དེ་ཅིས་མི་
མཚར།
གྲོགས་པོ་ལགས། རང་རང་གི་སེམས་སུ་ལྟད་མེད་ཀྱི་བརྩེ་དུངས་རེ་
ཆོངས་དང་། དེ་ནི་ང་ཚོ་ཚང་མའི་སེམས་ཁམས་སུ་བཞད་པའི་ལྷག་བསམ་
པད་མ་དཀར་པོའི་མེ་ཏོག་སྟེ། ང་ཚོ་འཚོ་བའི་མི་ཡུལ་གྱི་ཞིང་ཁམས་འདིར་
ཆེད་མཛེས་པའི་མེ་ཏོག་གི་འདབ་མ་རེ་རེ་རེད།
197



ཤོག་སྙིགས་འཚོང་མཁན་གྱི་རྒད་པོ།
རེ་གཟའ་ཉི་མ་ཞིག་གི་ཞོགས་པར། ང་དང་གྲོགས་པོ་ཕུར་བུས་མི་
རིགས་དཔེ་ཚོང་ཁང་ནས་དཔེ་དེབ་ཉོས་ཏེ། ཕྱིར་ལོག་ནས་སློབ་གྲྭའི་སྒོ་འགྲམ་
དུ་སླེབ་ལ་ཉེ་དུས། ད་ལྟ་མཉམ་དུ་སྐད་ཆ་བཤོད་བཞིན་ཡོད་པའི་གྲོགས་པོ་
ཕུར་བུས་ངའི་གཏམ་ལ་ཡ་ལན་བྱེད་མཁན་མེད་པས། ཅི་ཡིན་སྙམ་བཞིན་དུ་
ངས་ཕྱིར་མིག་གཅིག་ལྟ་སྐབས། ཁོང་ནི་གོམ་པ་སྤོ་མཚམས་ཀྱང་བཞག་ནས་
ལམ་ཆེན་གྱི་ཟུར་དུ་ལངས་ཏེ། ཧ་ལས་པའི་རྣམ་འགྱུར་གྱིས་དོན་ཅི་ཞིག་ལ་
བསམ་བློ་གཏོང་བ་ལྟར་ཅེ་རེར་བལྟས་ནས་འདུག ངའི་བསམ་པར་གྲོགས་པོ་
ནི་ལམ་ཟུར་གཡས་གཡོན་དུ་ཡོད་པའི་ཚོང་ཟོག་ཁྲ་ཁྲ་སིལ་སིལ་དེ་ཚོར་མགོ་
གཡེངས་ནས་བསྡད་པ་ཡིན་ངེས་སྙམ་ནས། “ ཕུར་བུ་རང་ག་རེ་བྱེད་ཀྱི་ཡོད་
དམ། ད་ང་གཉིས་མགྱོགས་ཙམ་མ་ཕྱིན་ན་ལྟོ་ཆས་ཀྱི་རྗེས་ཟིན་པ་མི་འདུག་”
ཅེས་དྲན་སྐུལ་བྱས། གྲོགས་པོས་གོམ་པ་ལྕི་ཞིང་དལ་བའི་སྒོ་ནས་ངའི་འགྲམ་
དུ་སླེབས་རྗེས། ཁོས་མདུན་དུ་མཛུབ་བརྡ་བྱེད་བཞིན་དུ་“ཁྱེད་ཀྱིས་ལམ་ཟུར་
དུ་ཡོད་པའི་འདུད་འདེད་ཐེར་ཆུང་གཏོང་མཁན་དེ་ལ་ལྟོས་དང” ཟེར། ངས་
དེའི་ཕྱོགས་སུ་ལྟ་སྐབས། དེ་གར་རྒད་པོ་ཞིག་གིས་ཐེར་ཆུང་ནང་ཤོག་སྙིགས་
རྡག་རྡག་བླུགས་ནས་འཚོང་བཞིན་འདུག་པས། ངས་གྲོགས་པོར་ཅུང་འཕྱ་
198



བའི་རྣམ་པ་དང་བཅས་“ ཤོག་སྙིགས་འཚོང་མཁན་ལ་ལྟ་རིན་ཅི་ཡོད། ཁྱེད་
རང་ཡང་ཤོག་སྙིགས་འཚོང་འདོད་ཡོད་པ་ཨེ་ཡིན་” ཞེས་ཀུ་རེའི་ཚུལ་དུ་སྨྲས་
པར། གྲོགས་པོས“ ངས་ཤོག་སྙིགས་འཚོང་མཁན་མང་པོ་མཐོང་མྱོང་ཡང་
བགྲེས་པོ་འདི་འདྲ་བ་ཞིག་ད་བར་མཐོང་མ་མྱོང་། ཁྱེད་རང་གིས་ལེགས་པར་
ལྟོས་དང་། ཁོང་ལོ་ན་བགྲེས་པས་ལུས་ཁམས་ཉམས་པ་དང་། ལྷག་པར་རྐང་
པར་སྐྱོན་ཆེན་པོ་ཤོར་ནས་འགྲོ་སྐྱོད་ཀྱང་དེ་ལྟར་དཀའ་ནའང་ད་དུང་འདི་ལྟའི་
འབད་བརྩོན་བྱེད་དོན་ཅི་ཡིན”ཟེར། །
ངས་བསམ་གཞིགས་གཏན་ནས་མ་བྱས་པར་ལམ་སེང་“ དེ་ནི་རང་ཉིད་
ཀྱི་གྲོད་པའི་དོན་དུ་ལོས་ཡིན་” ཅེས་སྟབས་བདེའི་ལན་བཏབ་པར། གྲོགས་
པོས་ལམ་སེང་“ དེ་ནི་གྲོད་པའི་དོན་ཁོ་ན་རེད་ཅེས་བརྗོད་ག་ལ་རུང་། འདི་ལྟ་
བུའི་ལོ་ན་བགྲེས་ཤིང་དབང་པོ་སྐྱོན་ཅན་གྱི་རྒད་པོ་ཞིག་ང་ཚོའི་རྒྱལ་ཁབ་ནས་
ལྟོགས་པར་འཇོག་ག་ལ་སྲིད་” ཅེས་བརྗོད་བྱུང་། སྐབས་དེར་ངས་གནད་དོན་
དེའི་ཐད་ལ་བསམ་གཞིགས་བྱས་ཀྱང་གནད་ལ་འཁེལ་པའི་བསམ་བློ་གང་ཡང་
མ་འཁོར་ལ། སེམས་ནང་དེ་ནི་མི་སོ་སོའི་བསོད་ནམས་དབང་ཐང་དང་འཚོ་
བའི་ཐབས་ལམ་མི་འདྲ་བ་ཙམ་རེད་ཁོ་ན་སྙམ།།
དེའི་ནུབ་མོར་ང་རང་མལ་ཁྲིའི་སྟེང་དུ་ཉལ་རྗེས། མིག་ལམ་དུ་སླར་
ཡང་ཞོགས་པའི་གནས་ཚུལ་དེ་དག་རིམ་པར་འཆར་བ་དང་། གྲོགས་པོའི་སྐད་
ཆ་རྣམས་རྣ་ལམ་དུ་སླར་ཡང་གྲགས་པས། ངས་བསམ་གཞིགས་ཡང་ཡང་བྱས་
པ་བརྒྱུད་ད་གཟོད་གཞི་ནས་གྲོགས་པོས་བཏོན་པའི་འདྲི་གཞིར་ལན་རྒྱག་རྒྱུ་
ཞིག་བརྙེད་བྱུང་། སྐབས་དེར་ངའི་མིག་ལམ་དུ་འཆར་བའི་རྒད་པོའི་གཟུགས་
199



&
བརྙན་དེ་ཇེ་ཆེར་སོང་བ་དང་། དེས་ང་ལ་འཁྲེལ་དགོད་ཀྱང་བྱེད་པའི་སྣང་བ་
ཞིག་འཆར་བ་སྟེ། ཁྱེད་ཚོ་བློ་ཆུང་དང་སྒྱིད་ལུགས་པ་རྣམས་ཀྱིས་དེའི་དོན་
སྙིང་ག་ལ་རྟོགས་ཞེས་བརྗོད་པ་ལྟར་དུ་སྣང་། །
་ རེད་ཨང་། རྒྱུན་དུ་སྤྱི་ཚོགས་ཀྱི་འཚོ་བའི་ནང་རྒད་པོ་དེ་དང་འདྲ་བའི་
མི་མང་པོ་ཞིག་གིས། གཞན་གྱི་རྟོགས་མི་ཐུབ་ལ་དོ་སྣང་ཡང་མི་བྱེད་པའི་བྱ་
སྤྱོད་དང་། རང་གི་འབད་འཐབ་ལ་བརྟེན་ནས་བདེ་སྐྱིད་གསར་སྐྲུན་བྱེད་པ་
དང་། ཡང་སྐྱེ་བོ་ལ་ལས་རང་ཉིད་ན་སོ་གཞོན་ལ་གཟུགས་གཞི་བདེ་ཐང་ཡིན་
རུང་། ཁོ་ཚོས་རང་ཉིད་ཀྱི་འབད་བརྩོན་ལ་བརྟེན་ནས་འཚོ་བ་སྐྱེལ་ཐབས་མི་
བྱེད་པར་སློང་མོའི་ཐབས་ལ་བརྟེན་ནས་འཚོ་ཐབས་བྱེད་དོན་ཅི།
ངས་དོན་དེ་དག་ཤེས་པས་ན་ངའི་གྲོགས་པོའི་བློ་རྒྱུ་དང་བསམས་
གཞིགས་བྱེད་སྟངས་དེར་ཡིད་སྨོན་སྐྱེས་པ་དང་། ང་རང་གི་གཏི་ཐུག་བློ་
དམན་གྱི་བསམ་བློར་བློ་འགྱོད་ངོ་ཚ་དང་བཅས། རྒད་པོ་དེ་ལའང་སེམས་
གཏིང་ནས་དད་སེམས་ཆེན་པོས། ཁོང་གི་ལུས་ཉམས་ཡང་སེམས་ཤུགས་མི་
ཉམས་པར་རང་གི་ངལ་རྩོལ་ལ་བརྟེན་ནས་འཚོ་བའི་ལམ་བུར་སྙེག་པའི་སྙིང་
སྟོབས་དེར་བསྔགས་པར་ཐལ།
200



དར་དཀར་གཙང་མའི་བསུ་བ།
ཡཧོང་ཀོང་མེས་རྒྱལ་པང་དུ་ལོག་པར་བསུ་བ་ཞུ།
ཕལ་ཆེར་ཁྱེད་ནས་མ་ཡུམ་དྲན་དྲུག་སྟེ། ཁྱེད་ཀྱི་རྨི་ལམ་གྱི་ཞིང་ཁམས་
སུ་ཡུན་རིང་བྲལ་བའི་མ་ཡུམ་གྱི་བཞིན་རས་དེ་སྐར་མའི་དཀྱིལ་འཁོར་ལྟར་ལྷང་
ལྷང་འཆར། ཕལ་ཆེར་ཁྱེད་ནས་རེ་སྒུག་བྱས་ཡུན་རིང་དྲག་པས། ཁྱེད་ཀྱི་
མིག་ཁོང་ལས་བརྡོལ་བའི་དལ་འགྲོའི་མཆི་མའི་ཆབ་རྒྱུན་ཡང་ཡོངས་སུ་སྐམ་སྟེ་
བརླན་གཤེར་བྲལ་བའི་བྱི་ཐོངས་སུ་གྱུར། ཕལ་ཆེར་ངས་ཁྱེད་ལ་བཅངས་པའི་
བརྩེ་དུང་ཆེས་ཟབ་པས། ད་ལྟ་ཉིན་མཚན་དབྱེ་བའི་རྣམ་དཔྱོད་ཀྱང་བདག་ལ་
མ་མཆིས། ལོ་བརྒྱ་ཧྲིལ་བུར་སེམས་སུ་བཟོད་མེད་ཁྲེལ་དང་ངོ་ཚའི་མེ་ལྕེ་དྲག་
ཏུ་འབར། ཧོང་ཀོང་གི་མཁའ་དབྱིངས་སུ་གཡོ་བའི་དབྱིན་ཇིའི་དར་ཆ་དེས།
ཡན་ཧོང་མི་རྒྱུད་རྣམས་ལ་བཞད་བགད་ཁྲེལ་དགོད་ཀྱི་མཚན་ཤས་བྱེད་ཅིང་།
སྤྱི་གླིང་གི་སྒོ་སྟེང་དུ་བཀལ་བའི་“ ཁྱི་དང་ཀྲུང་གོ་བ་འཛུལ་མི་ཆོག་” ཅེས་པའི་
སྒོ་བྱང་དེ། ཀྲུང་གོ་བ་ཚོར་བཟོད་བྲལ་མཐོང་ཆུང་དམའ་འབེབས་ནི་ལོས་ཀྱང་
ཡིན། མི་ལོ་བརྒྱར་ཧོང་ཀོང་གཙང་པོས་བསེལ་མི་ནུས་པ་ནི་སེམས་ཁོང་གི་ངོ་
ཚ་དང་སྡང་སེམས་རེད་ལ། ཐོད་ཕིང་རི་བོས་ཀྱང་འགོག་མི་ཐུབ་པ་ནི་མ་ཡུམ་
ལ་བཅངས་པའི་བརྩེ་སེམས་དང་ལ་རྒྱ་རེད།
དུས་རབས་གཅིག མི་ལོ་བརྒྱ། ཧ་ཅང་རིང་བའི་ནམ་ཟླ་ཞིག་ཨང་།
201



སེམས་སྡུག་ཁེའར་པོར་གནས་པའི་འཚོ་བའི་ནང་། ཁྱེད་ནས་བྱམས་ལྡན་གྱི་མ་
ཡུམ་དང་། དྲོ་སྐྱིད་ཀྱི་ཁྱིམ་ཚང་དེ་བར་མེད་དུ་བཙལ་ཞིང་། གྲང་ངར་སྐྱོ་ཤས་
ཆེ་བའི་མཚན་མོར། ཁྱེད་ནས་སེམས་སྡུག་དྲག་པོས་ “ ང་རང་ཁྱིམ་ལ་ལོག་
འདོད། ང་ལ་རང་གི་ལ་རྒྱ་སྤྲོད་རོགས་” ཅེས་སྨྲེ་ངག་དང་འཁུན་སྒྲ་བར་མེད་
་ ཨེ་མ། ནམ་ཟླ་ གསལ་སོང་། ཨ་ཧོ། ཉི་གཞོན་ཡང་འཆར་བྱུང་།
སྟོབས་འབྱོར་ངའི་ཐང་ལྡན་པའི་མ་ཡུམ་གྱིས་། རླབས་ཆེན་གྱི་མི་སྣ་ཞིག་སྐྱེས་
བསྲིངས་མཛད་ཅིང་། “ རྒྱལ་ཁབ་གཅིག་ལ་ལམ་ལུགས་གཉིས་” ཀྱི་མཁས་
མཛངས་ཀྱི་དགོངས་པ་ལས། བདེ་སྐྱིད་ཉི་གཞོན་གྱི་འོད་སྣང་དེ་འཁྱགས་རོམ་
ལྟ་བུའི་ཁྱེད་ཀྱི་བསམ་པའི་ཞིང་སར་འཕྲོས།
ཚུར་ལ་ལོག་ཤོག་ང་ཡི་བུ། མི་ལོ་བརྒྱ་ཡི་ནང་ཨ་མས་ཤ་ཚ་དང་། དུང་
སེམས་ཆེན་པོས་ཁྱེད་ལ་རེ་སྒུག་དང་དྲན་སེམས་བཅངས་ནས་ཡོད། ཨེ་མ་ཡིད་
ལ་འཇམ་བའི་མ་ཡུམ་གྱི་བྱམས་སེམས། རྣ་བར་སྙན་པའི་མ་ཡུམ་གྱི་གསུང་
གཏམ། དེ་ནི་བྱམས་བརྩེས་ཕྱུག་ཅིང་འགྱུར་ཁུག་དང་ལྡན་ལ་རྒྱུས་མངའ་ཚེ་
བའི་གསུང་དབྱངས་ཤིག་ཨང་། ཨ་ནི དེ་ནི་རྨི་ལམ་ཁྲོད་ཀྱི་འཆར་སྣང་ཞིག་
གམ་ཡང་ན་མངོན་སུམ་གྱི་མཛེས་རིས་གསར་པ་གང་ཞིག ལྟོས་དང་། ཁྱེད་ཀྱི་
སྤྱན་ལས་དགའ་སྣང་དང་། བདེ་སྐྱིད་ཀྱི་མཆི་མ་འཁྲུངས་ཤིང་
། སེམས་ཁོང་
ནས་རང་ཁྱིམ་ལ་ལོག་རྒྱུའི་ལོ་ཟླ་རེ་རེ་བཞིན་དུ་མཛུབ་རྩེར་བགྲང་། འཆར་
བྱུང་། སྐལ་པ་བཟང་བའི་༡༩༩༧གྱི་ལོ་ཟླ་དེ་འཆར་བྱུང་། བསལ་སོང་། ལོ་
བརྒྱའི་ཁྲེལ་དང་ངོ་ཚའི་སྨུག་ཞགས་སྟུག་པོ་དེ་ཡོངས་སུ་བསལ་སོང་།
202



ཁྱེད་ཀྱི་བཞིན་ལས་དགའ་སྤྲོའི་འཛུམ་མདངས་རྒྱས་ཤིང་། མགྲིན་ལས་
འགོག་མེད་ཀྱི་སྤྲོ་གླུ་ལྷང་ལྷང་ལེན་བཞིན། ཡིད་སེམས་དགའ་བའི་གོམ་ཞེང་
རང་ཁྱིམ་མ་ཡུམ་ཕྱོགས་ལ་སྤོས། ཨ་ཧོ། འདི་ནི་བདེ་སྐྱིད་ལྡན་པའི་སྐད་ཅིག་
རེད་ལ། འདི་ནི་རྟག་བརྟན་འགྱུར་བ་མེད་པའི་གཟི་བརྗིད་ཀྱི་འོད་སྣང་ཞིག་
ཀྱང་རེད། ཐོས་བྱུང་། ཁྱེད་རང་དགའ་བའི་འཛུམ་དང་བཅས། རང་ཡུལ་
ཕྱོགས་ལ་ཕེབས་པའི་གོམ་སྒྲ་ལྷང་ལྷང་ཐོས་བྱུང་། མཐོང་བྱུང་། མ་ཡུམ་གྱིས་
ཕྱག་ཟུང་བརྐྱངས་ནས་ཁྱེད་ལ་འཐམས་འཁྱུད་བྱེད་ཅིང་། ཤ་རུས་སྤུན་ཟླ་དུང་
ཕྱུར་བཅུ་གཉིས་ཀྱིས་དགའ་སྤྲོ་དང་ སེམས་འགུལ་ཆེན་པོས་ཁྱེད་ལ་བསུ་བ་
བྱེད་པ་དེ་མཐོང་བྱུང་།
ཁྱེད་ཀྱིས་མཐོང་ངམ། ད་དུང་མཐོ་བོད་ས་མཐོའི་སྟེང་ནས། དཀར་
གཙང་གི་མཇལ་དར་རིང་མོ་ཞིག་བསྲིངས་ཏེ་ཁྱེད་ལ་བསུ་བ་བྱེད་པ་དེ་མཐོང་
ངམ། ཁྱེད་ཀྱི་སྤུན་ཟླ་སྲོང་བཙན་གྱི་ཕྱི་རབས་པ་ང་ཚོས། འཛམ་གླིང་གི་ཡང་
རྩེ། ཧི་མ་ལ་ཡི་རི་གཤམ། གཙང་ཕྱོགས་ཀྱི་གྲོང་ཁྱེར་འདི་ནས་བཀྲ་ཤིས་
མཉམ་འཛོམས་ཀྱི་ཉིན་མོར། ལྷག་བསམ་མཛེས་པའི་དར་དཀར་ཁྱེད་ཀྱི་
མགུལ་དུ་སྒྲོན།
ཕེབས་དང་ང་ཚོ་མཉམ་དུ་ཕེབས་དང་། དུས་རབས་ཉི་ཤུ་རྩ་གཅིག་པ་
ནི་ཡིད་དུ་འོང་བའི་འབྱུང་འགྱུར་ཞིག་ཡིན་པས་ཡིད་ཆེས་གནང་ཞིག ང་ཚོས་
དཀའ་སྤྱད་ཀྱིས་མཉམ་བསྐྲུན་བྱེད་པའི་མེས་རྒྱལ་ཏེ།འབྱུང་འགྱུར་གྱི་ང་ཚོའི་མ་
ཡུམ་འདི་བཞིན་འཛམ་གླིང་གི་ཤར་ཕྱོགས་ན་མཛེས་སྡུག་འགྱིང་ངེར་འཕགས་
པའི་གསེར་གྱི་མཆོད་རྟེན་ཞིག་ཡིན་པར་ཡིད་ཆེས་གནང་དང་།
203



1:
|
:
བྱིས་བློའི་སྒྲུང་གཏམ།
བྱིས་པའི་དུས་ཀྱི་འཚོ་བ་ནི་ཡིད་དུ་འོང་ལ་སྤྲོ་སྣང་ལྡན་པ་ཞིག་རེད། ད་
ལྟ་ང་ནི་མི་ལོ་སུམ་ཅུར་ཉེ་ཞིང་ཕ་ཡུལ་དང་བྲལ་ནས་ལོ་མང་སོང་ཡང་། བྱིས་
པའི་དུས་ཀྱི་འཚོ་བའི་དྲན་ཤེས་ཀྱི་ལྕགས་ཀྱུ་རྣོ་པོ་དེས་ངའི་བློ་ཁ་བྱིས་དུས་ཀྱི་
འཚོ་བའི་ཕྱོགས་སུ་འཐེན་ཏེ། ཡིད་ལ་ཟད་མཐའ་མེད་པའི་སྤྲོ་སྣང་ཆེན་པོས་
དུས་ད་ལྟའང་ང་རང་བྱིས་པའི་གནས་ལས་བྲལ་མེད་པ་ལྟ་བུའི་ཚོར་སྣང་ཞིག་
གིས་ཡོངས་སུ་བཏུམས།
ལོ་ཟླའི་གོམ་འགྲོས་དང་བསྟུན་ནས། བྱིས་པའི་དུས་ཀྱི་རྩེད་གྲོགས་
རྣམས་རྨི་ལམ་གྱི་ཞིང་དུ་ཡང་ཡང་དུ་འཛོམས་ཤིང་། སྔོན་འདས་བྱིས་པའི་
འཚོ་བས་མཚཛད་མོའི་གཉིད་ཐེངས་ཀྱང་བཅག འདས་སོང་གི་དྲན་ཤེས་མཚར་
པོ་དེ་དག་ཧ་ཅང་མཛེས་པས། ལོ་ཟླའི་བགྲོས་དང་བསྟུན་ནས་བྱིས་དུས་འཚོ་
བར་བཅངས་པའི་ཞེན་ཆགས་དེ་དབྱར་གྱི་མཚོ་མོ་བཞིན་དུ་ཇེ་ཆེར་རྒྱས།
ད་རེས་ང་རང་ཕ་ཡུལ་ལ་བསླེབས་སྐབས། བྱིས་པའི་དུས་ཀྱི་རྩེད་
གྲོགས་རྣམས་ལ་ལ་ལས་གནས་ཐོག་ཏུ་བསྐྱོད་ཟིན་པ་དང་། ལ་ལ་རང་རང་གི་
ཁྱིམ་གཞི་གསར་དུ་བཙུགས་ནས་ཕྲུ་གུའི་ཕ་མར་གྱུར་ཟིན་འདུག་ཅིང་། ཡང་
རེ་གཉིས་ནི་མི་ཚེར་བར་ཆད་ཀྱིས་ཕྱི་མའི་ལམ་དུ་འཕོས་ཟིན་པས། མི་རྟག་སྒྱུ་
204



མ་ལྟ་བུའི་མི་ཚེར་སེམས་གཏིང་ནས་ཡིད་འབྱུང་ཞིག་སྐྱེས་ཤིང་། དུས་མཚུངས་
དྲན་ཤེས་སུ་གསལ་ལ་མཛེས་བའི་བྱིས་དུས་ཀྱི་འཚོ་བར་ཞེན་ཆགས་ལྷག་ཏུ་རྒྱུས།
ཆུང་བྱིས་པའི་དུས། ང་དང་རྩེད་གྲོགས་ཚོས་དཔྱིད་དུས་ཁང་པའི་རྩིག་
སྲུབས་དང་། ཞིང་ཁའི་ནང་གི་བྱིའུ་ཚང་བསྔོག་སྟེ་དེ་ལས་བྱུང་བའི་སྒོ་ང་ཕན་
ཚུན་གྱི་མགོ་བོར་བཞུ་རེས་བྱེད་པའམ། ས་ཕུང་ཆུང་ཆུང་འགའ་བཟོས་ནས་ལ་
ལ་སྟོང་པར་བཞག ལ་ལའི་འོག་ལ་སྒོང་ང་སྦས་རྗེས་ཕན་ཚུན་ས་ཕུང་བརྗེས་
ནས་ས་ཕུང་ལ་རེས་མོས་ཀྱིས་མུར་མཛོག་གཞུས་ཏེ་སུའི་སྒོ་ང་སྔོན་ལ་བཅག་
ཐུབ་མིན་ལྟ་བ་དང་། སྐབས་རེ་རྩྭ་སྣ་ཚོགས་བཀོག་ནས་རྩྭ་སྣ་ཁ་འཛོམས་ལོས་
ལྟ་བ། དབྱར་དུས་འདག་རྩེད་རྩེ་བ་དང་། ཆུ་རྐྱལ་རྒྱག་པ། སྟོན་དུས་གཤོག་
བྱ་གཏོང་བ། དགུན་དུས་ཁ་བ་བབས་རྗེས་རྟ་རྭ་དང་། བ་རྭའི་ནང་ས་སྟོང་
ལེགས་པོ་ཞིག་བཙལ་ནས་ཁ་བ་རྣམས་གཙང་མར་འཕྱགས་རྗེས། སླ་ང་ཁ་ཕུབ་
ལ་ཤིང་གི་ཀ་བ་ཆུང་ཆུང་རེ་བཙུགས་པ་དེར་སྐུད་པ་བཏགས་པའི་རྙིའི་འོག་ཏུ་
འབྲུ་གཏོར་ཏེ་བྱིའུ་བཟུང་སྐབས་བྱིའུ་མང་པོ་བཟུང་ཐུབ། སྐབས་རེ་ང་ཚོས་
འགྱིག་མདའ་འཁྱེར་ནས་ཉིན་གང་གངས་ཁྱོད་དུ་བྱེའུ་གསོད་པར་གཡེངས་
ནས་མིག་གངས་ཀྱིས་འཕྱིད་སྟབས། དགོང་མོ་མིག་གི་ན་ཟུག་བཟོད་པར་
དཀའ་ཡང་། ཐེངས་རྗེས་མར་ཁ་བ་བབས་རྗེས་དེ་སྔ་མྱངས་པའི་མིག་གི་ན་
ཟུག་གཏིང་བརྗེད་དུ་སོང་ནས་སྔར་བཞིན་ཁ་བ་བུ་གཡུག་ཁྲོད་ཀྱི་གྲང་ངར་
དང་། ཟས་མེད་བཀྲེས་ལྟོགས་གང་ལའང་སྣང་བ་སྤུ་ཙམ་མེད་པར་འགྱིག་
མདའ་འཁྱེར་ཏེ་ཉིན་གང་པོ་ཁ་བའི་ཁྲོད་དུ་བྱིའུ་གསོད་པའམ་བྱིའུ་རྙི་བཙུགས་
ནས་བྱིའུ་འཛིན་པའི་ལས་ལ་བྲེལ་བར་ངེས།
205



དགུན་ཨ་རང་ད་རང་ཏུ་འཁྱག་པ་མཐུག་པོ་ཆགས་རྗེས། ང་ཚོས་སྐྱིལ་
ཀྲུང་ལ་སྡོད་རྗེས་ཙམ་གྱི་པང་ལེབ་གྲུ་བཞི་ནར་མོ་ཞིག་གི་མཐིལ་གྱི་གཡས་
གཡོན་གཉིས་སུ་རིང་ཐུང་སྤང་ལེབ་དང་མཉམ་པ་དང་། ཞེང་ལ་སོར་དོ་
གསུམ་བྱས་པའི་རྒྱུག་པ་རེ་བསྒར་བ་དེའི་དབུས་སུ་ལྕགས་སྐུད་སྦོམ་པོ་རེ་བཏང་
སྟེ་འཁྱགས་རྟ་བཟོས་ཏེ་གྲུང་ཟུག་གིས་ལག་པ་དང་། ངོ་གདོང་དམར་པོར་
གྱུར་ནའང་སྣང་བ་ཙམ་ཡང་མེད་པར་ཧ་ཧ་ཧུ་ཧུའི་ངང་འཁྱགས་རྟ་གཏོང་རྒྱུར་
དགའ་བ་ཡིན།
ལོ་ཞིག་གི་ལོ་གསར་ཚེས་གཅིག་ཉིན་གྱི་ཞོགས་པར། ང་དང་རྩེད་
གྲོགས་འགའ་མཉམ་དུ་འཁྱགས་རྟ་གཏོང་སྐབས། མགྱོགས་ཚད་མྱུར་བའི་
སྟབས་ཀྱིས་ངའི་འཁྱགས་རྟ་གློ་བུར་མདུན་ངོས་ཀྱི་རྡོ་ཞིག་ལ་ཐོགས་ཏེ། ང་
རང་འཁྱགས་རྟ་དང་མཉམ་དུ་གོམ་པ་འགའི་སར་འཁྱགས་འདྲེད་ཤོར་སྟབས།
ཞོགས་པ་གྱོན་པའི་གོས་ཐུང་གསར་པ་དེ་ཡང་རལ་ནས་ཉིན་གང་ཁྱིམ་ལ་ལོག་
མ་ཕོད་པར། དེ་ཉིན་ལོ་གསར་ཚེས་གཅིག་གི་ཉིན་གང་ལྟོགས་སྒོམ་བརྒྱབ་སྟེ་
སྡོད་དགོས་བྱུང་བས། ད་ལྟའི་དུས་སུའང་ལོ་གསར་འཆར་རིམ་བཞིན་ངའི་
སེམས་ངོས་སུ་དོན་དེ་ལྷང་ངེར་དྲན་འོང་།
གཞན་ཡང་ང་ཚོས་རྒྱུན་དུ་རྩེད་རྒྱུའི་རྩེད་མོ་ཧ་ཅང་མང་བ་སྟེ། མདེལ་
ཁུང་དང། ཨ་ཕྱུག་རྒྱུག་པ། ཨང་ཁ་རྟིང་ཀ་རྩེད་པ། ཐག་མཆོངས་དང་
མཐིབ་བེ་རྒྱུག་པ། གབ་རེས་ཡིབ་རེས་གཏོང་བ། ཁ་བཤགས་འགྲན་པ། གླུ་
མོ་ལེན་རེས་དང་གབ་ཚིག་འགྲན་པ། སྤང་དམག་དང་རྡོ་དམག་རྒྱག་པ་ལ་
སོགས་གྲངས་ ལས་ འདས་ དེ་ དུས་ ཐག་མཆོངས་རྩེད་སྐབས་ “ སིལ་ སིལ་
206



ཀྱིས
1:|
:
:
1:|:
གསིང་མ་འབབ་ཆུ་ཀླད་སྐོར། རྨ་བྱའི་མགོ་ལ་གཡས་སྐོར་བརྒྱབ། ཆུ་མོའི་
མགོ་ལ་གཡོན་སྐོར་བརྒྱབ། ཆུ་དང་ཉ་མོ་ཟམ་པའི་འོག་ལ་ཕྱིན། གང་ཟག་
ཐག་ཁུག་སྐེད་པའི་ལོག་ལ་གཟེད། ཨོ་ལོ་ཁམས་བཟང་གཅིག་... གཉིས་
. གསུམ་….”ཞེས་དང་། རྐྱང་གའ་རྩེད་སྐབས་“ མཐོ་ཡི་མཐོ་ཡི་སྐུ་
ཕང་མཐོ། དམའ་ཡི་དམའ་ཡི་ཆུ་མིག་དམའ། དམའ་དམའི་གཞོང་གཤོངས་
ལ། སེར་པོ་གསེར་གྱི་ཐག་གཅིག་འཐགས། སྔོ་མོ་གཡུ་ཡི་སྤུན་ཞིག་ཡོགས།
དེ་འདྲའི་བུ་མོའི་ཉམས་བཟང་ལ། སང་ཉིན་བུ་མོ་གནའ་མར་སྟེར་རྒྱུ་ཡིན།
སུའི་མནའ་མར་སྟེར་རྒྱུ་རས་ཟེར་ན་...” ཟེར་བ་ལ་སོགས་པའི་སེམས་
འཇགས་རྣ་འཇགས་སུ་སོང་བའི་རྩེད་གླུ་རྣམས་དུས་ད་ལྟའང་ངའི་དྲན་པའི་
ཡུལ་དུ་གསལ་པོར་ངེས་ནས་འདུག
བྱིས་པའི་དུས་ནས་རིང་དུ་རྒྱུང་སྟེ་ད་ལྟ་ང་རང་མི་ལོ་གསུམ་བཅུར་ཉེ་
བའི་ཕོ་གཞོན་ཞིག་ཡིན་ཡང་། བརྗེད་པར་དཀའ་བའི་བྱིས་དུས་ཀྱི་འཚོ་བ་
དང་། ཡལ་དུ་མེད་པའི་ཆུང་བྱིས་པའི་དུས་ཀྱི་སྣང་བ་སྐྱིད་པའི་རྩེད་འཇོ་དག་
ངའི་སེམས་ཀྱི་མེ་ལོང་ངོས་སུ་ཡིད་འོང་གི་རི་མོ་ལྟར་མཛེས་པ་སྟེ། དྲན་པའི་
མཁའ་ལ་འཆར་བའི་འཇའ་ཚོན་མཚར་པོ་དང་། རྒྱ་མཚོའི་སྟེང་དུ་འཕྱུར་བའི་
ཆུ་མོའི་རླབས་རྒྱུན་གྱི་གཟེགས་མ་བཞིན་དུ་མཛེས་པ་ཙམ་མ་ཟད། ངའི་མི་ཚེ་
གང་པོར་སེམས་ཁམས་ཀྱི་ཞིང་ན་སྤྲོ་སྣང་དང་དགོས་སྒྲས་ཁེངས་པའི་ཡིད་འོང་
གི་དྲན་འཆར་ཞིག་ཨང་།
་
207



ས་མཐོའི་འབྲོག་པའི་དྭངས་གཙང་གི་སེམས།
གྲོང་ཁྱེར་གྱི་མི་རྣམས་ནི་ཕལ་ཆེར་ཉིན་རེའི་བྲེལ་ཚུབ་ཆེ་བའི་ལས་ཀར་
མགོ་འཁོར་བའམ། ཡང་ན་འཁྲུག་ཆ་དོད་པའི་གྲོང་ཁྱེར་གྱི་རྣམ་པར་གཡེངས་
ཏེ་ཐག་རིང་བའི་རྩྭ་ཐང་དང་། ས་མཐོའི་འབྲོག་པའི་འཚོ་བ་དེ་ཡིད་ཀྱི་ལམ་དུ་
འཆར་བར་དཀའ། གལ་ཏེ་ཁྱེད་སྟོད་མངའ་རིས་ལྟ་བུའི་ས་མཐོའི་རྩྭ་ཐང་དུ་
སླེབས་ཚེ། ཁྱེད་ཀྱི་དྲན་ལམ་དུའང་ང་རང་དང་འདྲ་བར་སྔར་བསམ་ཡུལ་ལས་
འདས་པའི་འདྲི་གཞི་མང་པོ་ཞིག་འཆར་ངེས། །
ས་མཐོའི་འབྲོག་པ་ཚོས་རང་ཉིད་ཀྱི་ཚེ་སྲོག་འཚོ་ཆེད་རང་བྱུང་ཁམས་
དང་བར་མེད་འཐབ་བརྩོད་བྱེད་པའི་བརྒྱུད་རིམ་ནི། ང་ཚོའི་མི་རིགས་འདིའི་
ཆེད་ཐོག་མའི་ཚེ་སྲོག་གནས་འདིར་འདྲེན་མཁན་གྱི་རླབས་ཆེན་མེས་པོ་རྣམས་
ཡིད་ལ་འཁོར་བའམ། ང་ཚོའི་ཆེད་ཐོག་མའི་ཚེ་སྲོག་ནི་དོན་དུ་ནམ་མཁའམ་
ས་གཞི། ཡང་ན་ཕ་སྤྲེལ་རྒན་བྱང་ཆུབ་དང་། མ་བྲག་སྲིན་སོགས་གང་ཞིག་
ལས་བྱུང་བ་དེ་གསལ་པོར་རྟོགས་ཐབས་བྱེད་པ་ཞིག་ལོས་ཡིན་སྙམ།
རེད་ཨང་། རྟོགས་འདོད་ནི་འདི་ལྟར་ཆེ་ལ་བསམས་གཞིགས་ནི་མཁའ་
ལྟར་ཡངས་ཀྱང་། རྩྭ་ཐང་ནི་ནམ་ཡང་རྩྭ་ཐང་དང་། ནམ་མཁའ་ནི་ནམ་ཡང་
ནམ་མཁའ། ཆུ་བོ་ནི་སྔར་བཞིན་ཆུ་བོ་རེད། འོན་ཀྱང་ས་མཐོའི་འབྲོག་པ་
208



རྣམས་ཀྱི་ཚེ་སྲོག་ནི་སྔར་བཞིན་རང་བྱུང་ཁམས་དེ་དང་དམ་དུ་འདྲེས་ནས་ཡོད་
ལ་ཁོ་ཚོའི་འཚོ་བའི་གོམས་གཤིས་དང་། བསམ་བློའི་གཏོང་ཕྱོགས། དགའ་
བའི་དགོད་སྒྲ་དང་། སྐྱོ་བའི་མིག་ཆུ། འབད་འཐོབ་ཀྱི་རྔུལ་ཆུ་བཅས་ཀྱི་ནང་
དུའང་མེས་པོ་རྣམས་ཀྱི་གྲིབ་གཟུགས་གསལ་ལྷམ་མེར་འཁོད་ནས་ཡོད།
ཡངས་ཤིང་མུ་མཐའ་བྲལ་བའི་རྩྭ་ཐང་དང་། ཀྱག་ཀྱོག་འབར་འབུར་
གྱི་འགྲོ་ལམ་སོགས་བརྒྱུད་ནས་ང་རང་ཐོག་མར་གནས་འདིར་འབྱོར་སྐབས།
གནམ་འོག་གི་ས་གཞི་ནི་འདི་ལྟར་ཡངས་པ་དང་། ཕྱུགས་རིགས་དང་། རི་
དྭགས་ནི་འདི་ལྟར་མང་བའི་བསམ་པ་ཞིག་སྐྱེས་ཤིང། རླངས་འཁོར་དལ་བུའི་
ངང་ས་མཐོའི་འབྲོག་པ་རྣམས་ཀྱི་མདུན་ནས་སྐྱོད་སྐབས། ལུས་ལ་སློག་པ་གྱོན་
ཞིང་ལག་ཏུ་འུར་རྡོ་ཐོག་པའི་འབྲོག་པ་རྣམས་ཀྱི་ངོ་གདོང་ནི་ས་མཐོའི་གནམ་
གཤིས་ཀྱིས་དམར་སྨུག་ལ་གྱུར་ཡང་། ཁོ་ཚོའི་བཞིན་ལ་སྔར་བཞིན་ཡལ་དུ་
མེད་པའི་སྤྲོ་ཉམས་ཀྱིས་ཕྱུག་ཅིང་། སེམས་བག་རྩྭ་ཐང་ལྟར་ཡངས་ལ་སེམས་
རྒྱུད་སྤྲིན་དཀར་ལྟར་འཇམ་པའི་ཟོལ་མེད་ལྷག་བསམ་གྱིས། ཐག་རིང་ནས་
འོང་བའི་མགྲོན་པོ་ང་ཚོར་མཛེས་པའི་སོ་ཕྲེང་གསལ་པའི་འཛུམ་མདངས་དང་
བཅས་ལག་པ་གཡབ་གཡོབ་བྱེད་པ་དེས། ང་ཚོ་རྩྭ་ཐང་འདིར་ཐོག་མར་འབྱོར་
བའི་ཐག་རིང་གི་མགྲོན་པོར་བསུ་བ་བྱེད་པའམ། ཁྱེད་རྣམས་ལམ་བར་བསམ་
འདུན་འགྲུབ་པ་ཤོག་ཅེས་སྨོན་འདུན་ཞུས་པ་ལྟ་བུའི་ཚོར་སྣང་ཞིག་གིས། ཐག་
རིང་ལམ་གྱི་ངལ་དུབ་དང་། ཕ་ཡུལ་དང་རང་གི་ཕ་མ་སྤུན་མཆེད་དང་རིང་དུ་
བྲལ་བའི་སེམས་སྡུག་ཀྱང་རེ་ཞིག་གར་སོང་ཆ་མེད་ལ་གྱུར་བ་མ་ཟད། སེམས་
ནང་བརྗོད་དུ་མེད་པའི་སྤྲོ་སྣང་གིས་ཁེངས་པ་དང་དུས་མཚུངས། སྲ་ཞིང་
209



ས
བརྟན་པའི་ས་མཐོའི་ཚེ་སྲོག་དེ་དག་ལ་དད་པའི་སྤུ་ལོང་ནི་རབ་ཏུ་རྒྱས་པར་
གྱུར།
ལྷག་པར་གཡོ་ལྷད་མེད་པའི་ས་མཐོའི་འབྲོག་པ་ཚོ་དང་ལོ་ཤས་མཉམ་
དུ་གཤིབ་ཚེ། ཁོ་ཚོས་དཔའ་ངར་ཞུམ་པ་མེད་པར་རང་བྱུང་ཁམས་དང་འཐབ་
བརྩོད་ཀྱིས། རང་ཉིད་ཀྱི་ཕ་ཡུལ་མཛེས་སྡུག་ལྡན་པར་འཛུགས་སྐྲུན་བྱེད་
ལུགས་དང། ཁོ་ཚོའི་ཡ་རབ་སེམས་བཟང་གི་སྤྱོད་ཚུལ་དང་། འཚོ་བར་
བཅངས་པའི་ བཅོས་མིན་གྱི་དགའ་ཞེན་སོགས་གསལ་བར་རྟོགས་ཐུབ་པས།
དེའི་སྐབས་ཁྱེད་ལའང་ཁོང་ཚོ་དང་གཏན་དུ་འགྲོགས་རྒྱུའི་བསམ་པ་ཞིག་
འཆར་བར་ངེས།
210
|



རླབས་རྒྱུན་ལྟ་བུའི་བརྩེ་དུངས།
འཛིན་མའི་ཁྱོན་དུ་དབྱར་དུས་ཀྱི་དྲག་ཆར་དང་། དགུན་དུས་ཀྱི་ཁ་བ།
སྟོན་དུས་ཀྱི་འབྲས་བུ་དང་། དཔྱིད་དུས་ཀྱི་དྲོ་སྐྱིད་རེ་མོས་སུ་འཁོར་ཞིང་། ལོ་
ཟླའི་གར་སྟབས་ཡང་ནས་ཡང་དུ་ཟློས་ཏེ་བགྲང་བྱ་ཇི་ཙམ་སོང་ན་ཡང་། ངེད་
གཉིས་ཀྱི་བར་ལ་ཡོད་པ་ནི་མཚན་དགུང་རྨི་ལམ་ནང་གི་མཇལ་འཛོམས་དང་།
ཟད་མེད་རྒྱང་རིང་གི་རེ་སྒུག ད་དུང་དྲན་སེམས་མཁའ་སྤྲིན་དཀར་པོ་ལས་
འཁྲུངས་པའི་ཁ་བའི་འདབ་མ་ལྟ་བུའི་འཕྲིན་གྱི་ཕོ་ཉ་རེད།
འོ་གཉིས་ཁ་བྲལ་བའི་ཞོགས་པ་དེར། སྐྱ་ཐིང་ཐིང་གི་ཁ་བ་དང་། འུར་
ལྡིང་ལྡིང་གི་བྱང་རླུང་རྒོད་པོའི་གྲང་ངད་ཀྱིས་ས་གཞི་འདར་ཡང་། ཁྱེད་ནས་
མགོ་བོ་ལ་ཅི་ཡང་མ་དཀྲིས་པར་ལྗིད་ཏིག་ཏིག་གི་ལུས་པོ་ཤུགས་ཀྱིས་སྐུལ་ཏེ་
བདག་ལ་སྐྱེལ་མ་བྱས་ཤིང་། བྲལ་དུ་མ་བཟོད་སེམས་སྡུག་ཆེན་པོས་ང་ལ་
འཐམ་འཁྱུད་བྱེད་སྐབས། ཆར་བཞིན་ཉིལ་བའི་མཆི་མས་ཁྱེད་ཀྱི་བཞིན་རས་
ཡང་ཡང་འཁྲུད་ཅིང་། ང་ཡི་ངོ་གདོང་དང་སྟོད་གོས་ཀྱང་བརླན་པའི་རྣམ་པ་
དེས། ངའི་སྙིང་ག་དགུན་གྱི་ས་གཞི་ལྟར་དུམ་བུ་སྟོང་དུ་གས་ལ། ངའི་སྙིང་
ཁོང་ནས་བཞུར་བའི་མཆི་མ་མིག་གི་ཐེམ་ཁར་སླེབས་ཀྱང་། ཁྱེད་ལ་དེ་ལས་
མཆེད་པའི་སེམས་སྡུག་མི་ཡོང་བའི་ཕྱིར་བདག་གིས་མཆི་མ་ཤུགས་ཀྱིས་སྒོམ་སྟེ།
211



བ་བམ
ཕོ་ཁྱོ་ག་ཞིག་ལ་ངེས་པར་ཡོད་དགོས་པའི་ཁོག་རྒྱུ་དང་བཅས་ཁྱེད་ནས་“ ཨ་སོ།
ནམ་ཞིག་ལོག་ཐུབ་བམ་ཅེས་དྲིས་དུས་” ངས་རང་ཉིད་ལའང་གདེང་ཚོད་
གཏན་ནས་མེད་བཞིན་དུ། སྔར་བཞིན་ཕོ་ཉམས་དང་བཅས་ཚིག་ཐག་ཆོད་
པོས་“མགྱོགས་པོ་ཕྲད་ངེས་”ཞེས་སྨྲས།
བརྩེ་དུང་དང་དྲན་སེམས་ཀྱིས་ཕྱུག་པའི་ཁྱེད་ཀྱི་ཕྲིན་ཡིག་ནང་“ ངེད་
གཉིས་ཁ་བྲལ་བའི་ཉིན་གྲངས་ད་ཆ་སྟོང་ལས་བརྒལ་ཞིང་། སྐབས་དེ་དུས་ཁོ་
མོའི་མངལ་དུ་བསྡད་ནས་ཁྱེད་ལ་སྐྱེལ་མ་ཞུ་བར་ཡོང་བའི་ཕྲུ་གུས་ད་ལྟ་གོམ་པ་
སྤོ་ཤེས་པ་མ་ཟད། ཕ་མའི་མིང་ཀྱང་འབོད་ཤེས་” ཟེར། རེད་ཨང་། ངེད་
གཉིས་ཁ་བྲལ་བའི་དུས་ཡུན་ནི་དེ་ལྟར་རིང་བས་ད་ཆ་ཁྱེད་དང་། བུ་མོ་རབ་ཏུ་
དྲན་པ་ནི་དཔེ་གང་ཞིག་གིས་ཀྱང་ཅི་ལ་མཚོན་ནུས། ཁྱེད་ནས་ད་དུང་“ ཉིན་
དེའི་ཞོགས་པ་ཁྱེད་ཁོ་མོ་དང་ཁ་བྲལ་རྗེས་བདག་གིས་ཁྱེད་ཀྱི་རྒྱབ་ལ་ཡང་ཡང་
ལྟ་བཞིན་བདག་གིས་ཕྱི་ལྟས་ཤིག་སློག་རྒྱུའི་རེ་བ་དྲུག་ཏུ་ཆེ་ཡང་། ངས་གོམ་
སྟབས་མདུན་དུ་སྤོ་བ་ལས་ཕྱི་ལྟས་ཙམ་ཡང་མ་སློག་པས་ཁྱེད་ལ་བཟོད་དུ་
དཀའ་བའི་བློ་ཕམ་ཞིག་བྱུང་” ཟེར། ཡིན་ནའང་ཁོ་བོས་ཀྱང་ཕྱི་ལྟས་ཤིག་སློག་
ནས་མཐའ་མའི་གྱེས་མཇལ་དེ་ཞུ་བར་འདོད་ཀྱང་། བདག་གི་མིག་སྒོ་གཉིས་
ལས་ལྐོག་ཏུ་ལྷུང་བའི་མཆི་མས་ངོ་གདོང་ཡོངས་སུ་བརླན་པས། ངའི་སྐྱོ་ཤས་
ཆེ་བའི་ངོ་རིས་དེ་ཁྱེད་ནས་མཐོང་མི་འདོད་པས་སྣང་མེད་ཀྱི་ཚུལ་དུ་གོམ་པ་
མདུན་དུ་སྤོས་ཤིང་། རབ་རིབ་ཏུ་གྱུར་བའི་འདྲེན་བྱེད་གཉིས་མདུན་ངོས་ཀྱི་
དགོན་པ་དེར་ཕྱོགས་ཏེ། སེམས་ཁོང་སྙིང་གི་གཏིང་ནས་ངེད་གཉིས་མ་ཕྲད་ཀྱི་
བར་ཁྱེད་མ་བུ་གཉིས་ལ་གེགས་དང་བར་ཆད་མེད་པའི་སྨོན་ལམ་འདེབས་པ་
22



ལས། བྲལ་གདུང་སེམས་ཀྱི་རྟ་ཁ་ནི་སྔ་ས་ནས་ཁྱེད་ཀྱི་ཕྱོགས་ལ་ཤོར་བ་ནི་ཁྱེད་
ནས་ག་ལ་རྟོགས།
མ་གཞི་ད་ལྟ་གཤིན་རྗེས་བདག་གི་ཕྱོགས་ལ་འཇིགས་སྐུལ་སྣ་ཚོགས་བྱེད་
ཅིང་། ངའི་འཚོ་བའི་ཁོར་ཡུག་ཏུ་འགྲན་རྩོད་ཀྱི་མེ་ལྕེ་རབ་ཏུ་འབར་ནའང་།
ཐེངས་མ་རེ་རེ་བཞིན་གཤིན་རྗེའི་འཇིགས་པ་དང་འཐའ་ཁོར་གྱི་འགྲན་རྩོད་
ལས་རྒྱལ་ཏེ། འབྲས་བུ་བཟང་པོ་ཐོབ་ཐུབ་པ་ནི་ཁྱེད་ནས་སྔ་ཕྱི་བར་གསུམ་དུ་
སེམས་སྡུག་ཁོག་ཏུ་སྦས་ཏེ། རྣམ་དཀར་ཐུགས་སེམས་ཀྱིས་ཁོ་བོར་སྐུལ་ལྕག་
ཡང་ཡང་གནང་བ་དང་། བདག་གི་སེམས་ནའང་ཐག་རིང་རྒྱུང་བའི་ཕ་ཡུལ་
ན་བདག་ལ་ལྷག་བསམ་རྣམ་པར་དག་པའི་བསམ་པའི་ཀ་བ་སྟེ། བདག་གི་
སྙིང་རུས་དང་། བརྩོན་སེམས་སྐུལ་བའི་གཟུགས་བརྙན་ཏེ་ཁྱེད་དང་སྙིང་ནས་
གཅེས་པའི་འོ་གཉིས་ཀྱི་བུ་མོ་ཡོད་པས་ལོས་ཡིན། །
སྙིང་ནས་བརྩེ་བའི་བདག་གི་ཡིད་དུང་དགའ་མ་ལགས། ཁྱེད་ནས་ངང་
སྒུག་གནང་དང་། ཁོ་བོའི་དྭངས་གཙང་གི་བརྩེ་སེམས་དང་། གཡུར་ཟའི་
འབྲས་བུས་གང་གྱུར་ཁྱེད་ཀྱི་ཕྱོགས་ལ་ཕྱག་རྟགས་ནོམ་པར་འབུལ་ཆོག



མི་ཚེའི་ཟློས་གར།
སྐབས་རེ་འཇིག་རྟེན་གྱི་མཁའ་དབྱིངས་སུ་བློ་རིག་གི་གཤོག་རྩལ་ཇི་ལྟར་
སྐུལ་ཡང་། སེམས་ཁམས་སྣང་བའི་ཞིང་ལ་རྣམ་རྟོགས་ཚད་མའི་འཇའ་རིས་
འཆར་དཀའ་ལ། སྐབས་རེ་གློ་བུར་མཐོང་ཐོས་སུ་གྱུར་པའི་བྱ་དངོས་ཕྲ་རབ་
ཞིག་གིས་ཀྱང་ཡུན་རིང་གི་གསང་བའི་མཁར་རྫོང་དེ་མར་ཐོར་ཡང་སྲིད།
ངས་ད་་པར་“ མི་ཚེ་རྩྭ་རྩེའི་ཟིལ་པ་དང་། འཚོ་བ་དགའ་སྐྱོ་འདྲེས་མའི་
ཟློས་གར་” ཅེས་པའི་དོན་དེའི་སྙིང་པོ་གསལ་པོ་རྟོགས་པར་མ་གྱུར།
ཉེ་དུས་ཆུང་ནས་མཉམ་དུ་འཚར་ཞིང་། མཛའ་བའི་གྲོགས་པོ་ཞིག་
གཞུང་དོན་ གྱི་ཆེད་ཐག་རིང་གི་གྲོང་ཁྱེར་ནས་ས་ཁུལ་དུ་འབྱོར། དེ་ཉིན་
དགོང་དྲོ་ང་གཉིས་མཉམ་འཛོམས་བྱུང་བའི་དགའ་སྤྲོ་དང་བཅས་ཟ་ཁང་ཆུང་
ཆུང་ཞིག་ ཏུ་ ཆུང་བྱིས་པའི་དུས་ཀྱི་འདས་དོན་ལ་དྲན་འཆར་དང་། དེང་
སྐབས་ཀྱི་ཕྱོགས་སོ་སོའི་ལས་དོན་དང་། འཚོ་བའི་གནས་ཚུལ་གླེང་སློང་བྱས་
ཏེ་ཡུན་རིང་བསྡད། དེ་ནས་ཉིན་གཉིས་ཀྱང་མ་སོང་བར་འགྲིམ་འགྲུལ་གྱི་དོན་
རྐྱེན་ནང་ཁོ་པ་མི་ཡུལ་དང་གཏན་བྲལ་དུ་སོང་བའི་གཏམ་ངན་དེ་ཐོས་སྐབས། །
ཉིན་གཉིས་ཀྱི་གོང་ཁོང་དང་མཉམ་དུ་གླེང་མོལ་བྱེད་པའི་ཚེ། ཁོང་ནས་ཡིད་
ཆེས་ཀྱིས་ ཁེང་ས་བཞིན་པར་འབྱུང་འགྱུར་གྱི་ ལས་དོན་དང་། འཚོ་བར་
214
#/39143



བཅངས་པའི་མཛེས་སྡུག་གི་ཕུགས་མདུན་དག་ལྷུག་པོར་གླེང་བའི་རྣམ་པ་དེ་
དག་ངའི་མིག་ལམ་དུ་ཡང་ཡང་ལྷམ་མེར་འཆར་བ་དང་། ད་ནས་བཟུང་ཁོང་
ངའི་མིག་ལམ་དུ་གཏན་ནས་འཆར་མི་སྲིད་པའི་དོན་དངོས་འདིར་ངས་རེ་ཞིག་
ཡིད་ཆེས་དང་ཁས་ལེན་བྱེད་ཐབས་བྲལ།
མི་ལོ་སུམ་ཅུ་ལྷག་ཙམ་གྱི་མི་ཚེའི་ནང་། ང་དང་ཁོང་ནི་རང་རང་གི་གློ་
སྙིང་ཕར་ལ་བསྟན་ཆོག་ལ་གཤིབ་ཡུན་རིང་ཤོས་ཀྱི་གྲོགས་པོ་ཞིག་ཡིན་པས།
ཁོ་པའི་བསམ་བློ་གཏོང་ཕྱོགས་དང་། གཏམ་གྱི་སྨྲ་སྟངས། ལུས་ཀྱི་འགུལ་
ཚུལ་དང་། ཐ་ན་གོས་ཀྱི་གྱོན་ལུགས་སོགས་ཀྱང་མིག་ལམ་ལས་ཡལ་དཀའ་
བའི་གློག་བརྙན་གྱི་པར་གཞི་ཞིག་དང་མཉམ། ཁོང་ནས་རང་གི་ལོ་ན་རྒས་
པའི་ཕ་མ་དང་། རང་ལ་བརྩེ་བའི་བཟའ་ཟླ། དེ་བཞིན་ལོ་ན་གཉིས་ཀྱང་མ་
སོན་པའི་རང་གི་གཅེས་པའི་ཕྲུ་གུ་བཅས་དང་གློ་བུར་བྲལ་ནས་གཅིག་པུར་ཕྱི་
མའི་ལམ་དུ་བསྐྱོད་པའི་ངང་ཚུལ་དེས་ངའི་བློ་ངོར་ཕོག་རྡུང་དྲག་པོ་ཞིག་
བཏང་
མི་རིང་བའི་གོང་ང་རང་ནད་གཞིས་རྐྱེན་པས་རེ་ཞིག་སྨན་ཁང་དུ་ནད་
བཅོས་བྱས་ནས་སྡོད་དགོས་བྱུང་། དེའི་རིང་ངའི་མཐོང་ཆོས་སུ་ནད་ཀྱིས་
བཅོམས་ནས་ཚེ་སྲོག་གི་མར་མེ་མུ་མཐུད་སྦྱར་རྒྱུའི་རེ་བ་དང་ཡོངས་སུ་བྲལ་
བའི་ནད་པ་ལ་ལ་ཟླ་ཤས་རིང་གི་སྨན་བཅོས་རྗེས། རླུང་ཁྲོད་མར་མེ་འདྲ་བའི་
ཚེ་སྲོག་དེར་མར་ཁུ་བསྒྲོན་པ་བཞིན་རབ་ཏུ་འབར་བ་དང། ནད་པ་ལ་ལ་ནི་རེ་
བ་དང་ཡིད་ཆེས་ཀྱིས་ཁེངས་བཞིན་སྨན་བཅོས་སུ་ཡོང་ཡང་། མཐར་གང་གིས་
ཀྱང་སྐྱོབས་ནུས་མེད་པར་རང་རང་གི་མི་ཚེར་རྫོགས་ཚིག་བཀོད་དེ་ཕྱི་མའི་ལམ་
25



དུ་འཕོས། གཞན་ཡང་ལ་ལ་ནི་སྐྲ་ལོ་དུང་ལྟར་དཀར་བའི་ཕ་མས་ལང་ཚོ་དར་
ལ་བབ་པའི་རང་གི་ཕྲུ་གུར་རྗེས་འཇུག་བྱེད་པ་སོགས་སྔ་ཕྱི་གོ་ལྡོག་པའི་བྱ་བ་སྣ་
ཚོགས་མང་དུ་སྣང་།
ཉིན་དེ་དག་ནང་འཇའ་ཚོན་ནམ་རྨི་ལམ་ལྟ་བུའི་མི་ཚེའི་ལེ་ཚན་དེ་དག་
གིས། ངའི་བསམ་པ་ནི་བྲག་ལ་བརྡབས་པའི་རྦ་རླབས་བཞིན་དུ་གཡོས། ངས་
རང་སེམས་རྣལ་དུ་ཕབ་ཆེད་ནད་ཁང་གི་བར་འཁྱམས་བརྒྱུད་དེ་སྒོ་རའི་ནང་
སྐྱོད་སྐབས། སྒོ་ར་ཡོངས་ཁ་བས་སྐྱ་ཐིང་ངེར་གྱུར་ཞིང་དགུང་དབྱིངས་ནས་ཁ་
བའི་འདབ་མ་མུ་མཐུད་འཐུལ་འཐུལ་དུ་འབབ་བཞིན་མཆིས། ངས་སྒོ་རའི་
དབུས་སུ་སྐྱོད་ཙ་ན། རྒྱབ་ཏུ་གསལ་བའི་རྐང་རྗེས་རྣམས་གསར་དུ་བབས་པའི་
ཁ་བས་ཤུལ་མེད་དུ་བསྣུབས་ཤིང་། ལུས་སྟེང་དུ་ཟགས་པའི་ཁ་བའི་འདབ་མ་
ཡང་ལུས་དྲོད་ཀྱིས་བཞུར་ནས་ཆ་མེད་དུ་ཡལ། དེའི་ཚེ་ན་ངས་“ མི་ཚེ་རྩྭ་རྩེའི་
ཟིལ་པ་དང་། འཚོ་བ་དགའ་སྐྱོ་འདྲེས་མའི་ཟློས་གར་” ཅེས་པའི་དོན་དེར་
ངེས་ཤེས་དྲག་པོ་ཞིག་བརྙེད།
216



ཕོ་ཧྲེང་ཆོས་འཕེལ་གྱི་མི་ཚེ་དང་ངའི་སེམས་གཅོང་།
ང་རང་ཕོ་ལོ་བརྒྱད་ལྔ་བཞི་བཅུ་ཡོལ་བས་ལོ་ངོ་སུམ་ཅུ་ཙམ་གྱི་གོང་
ཁོང་འཇིག་རྟེན་འདི་དང་ཞལ་གྱེས་བྱེད་པའི་ལོ་ཚོད་དང་ཧ་ལམ་མཉམ། གལ་
སྲིད་སྐབས་དེ་དུས་ཁོང་ལ་མི་ཚེའི་བར་ཆད་ཀྱིས་འཇིག་རྟེན་འདི་དང་ཞལ་གྱེས་
མེད་ན། ད་ལྟ་ཁོང་དབུ་སྐྲ་དང་སྨྲ་ར་དཀར་པོར་གྱུར་བའི་རྒད་པོ་ཞིག་ཡིན་
ངེས་པས། ཁོང་སྔར་བཞིན་ཕོ་ཧྲེང་ཞིག་དང་བྱིས་བློ་ཅན་གྱི་“ བྱིས་པ་རྒད་
པོ” ཞིག་ཡིན་སྲིད་དམ།
ང་ཚོའི་སྡོད་ཁང་འཁྲིས་ཀྱི་ཁང་པ་ལེབ་མོ་དེ་མཐོང་རིམ་བཞིན། མི་ལོ་
སུམ་ཅུ་ལྷག་ཙམ་གོང་གི་འདས་དོན་མང་པོ་ཞིག་ཡིད་ཀྱི་ཀློང་དུ་ལྷང་ལྷང་དུ་
དྲན་ཞིང་། ངའི་སེམས་ཀྱི་གནས་ཁང་ན་གཏན་དུ་བཞུགས་པའི་མགྲོན་པོ་གང་
དེའི་གཟུགས་བརྙན་འདྲེན་བྱེད་ཀྱི་ལམ་དུ་གསལ་ལེར་འཆར་ནས་བློ་སེམས་ཞི་
ལྷོད་དུ་མི་གནས་པར། སེམས་ནི་འདས་དོན་གྱི་མཁའ་དབྱིངས་མཐོན་པོར་
དྲན་ཤེས་ཀྱི་གཤོག་རྩལ་ལང་ལིང་ངོམས་པའི་རྒོད་པོ་ཞིག་དང་གཉིས་སུ་མ་
མཆིས།
མི་ལོ་སུམ་ཅུ་ལྷག་གི་གོང་། ང་རང་ནི་བསམ་རྒྱུ་ཟས་དང་དྲན་རྒྱུ་རྩེད་
འཇོ་ཁོ་ན་ལས་མེད་པའི་བྱིས་པ་བསམ་མེད་ཞིག་རེད། དེ་དུས་ང་ཚོའི་སྡོད་
217



༼ཁང་གི་མདུན་ངོས་ཀྱི་ཁང་པ་ལེབ་མོ་དེའི་ནང་ཨ་མ་ཕུར་བུ་དང་ཕ་སྤེན་པ་ཞེས་
པའི་བཟའ་མི་གཉིས་འཚོ་སྡོད་བྱེད་ཅིང་། ཁོ་གཉིས་ལོ་ན་ལྔ་བཅུ་ཡོལ་ནས་
དྲུག་བཅུར་ཉེ་ཡང་རང་གི་ཤ་ནས་བཅད་པའི་བུ་སྐལ་གཅིག་རྐྱང་མེད་པས།
ཤོ་རྒྱུས་དང་རུ་ས་རྒྱུས་ཀྱི་འབྲེལ་བ་ཏིལ་འབྲུ་ཙམ་ཡང་མ་མཆིས་པའི་དྭ་ཕྲུག་བུ་
གཅིག་དང་བུམོ་གཉིས་གསོ་ཉར་བྱས་པས་བུ་དེའི་མིང་ལ་ཆོས་འཕེལ་ཟེར། །
ཨ་མ་ཕུར་བུས་ནང་ལས་ཙག་ཙིག་ཙམ་ལས་མི་ཤེས་ནའང་ཕ་སྤེན་པ་
འཚེམ་བཟོའི་ལས་ཀ་འཇོན་པས། འཚེམ་བཟོ་དང་ཕྲུ་གུ་གསུམ་པོས་ལྕི་བ་སྒྲུག་
པའི་ཡོང་འབབ་ཀྱིས་ནང་མི་ལྔ་པོའི་ཁ་གསོ་ཐུབ་ཙམ་ཡོང་གི་ཡོད། ཨ་མ་ཕུར་
བུ་ནི་དགོས་པའི་ལས་ཀ་མི་འཇོན་ཅིང་སྨྲ་བའི་གཏམ་ལ་གནས་ལུགས་རྒྱུ་མཚན་
ཆེར་མི་ལྡན་ཡང་། གཏམ་རྩ་རྒོད་པོས་མི་གཞན་ ཁ་ དབང་མིག་དབང་དུ་
འདུས་ནས་གཞན་མགོ་གནོན་པར་གཞན་གྱིས་འགྲན་ཡ་མི་ཆོག་པའི་བུད་མེད་
གཏུམ་མོ་ཞིག རེད། “ རིག་གསར་” སྐབས་ཀྱི་ལྷ་འདྲེ་གདོན་བགེགས་ལ་
འཐབ་བརྩོད་དང་། རྙིང་བཞི་རྩ་གཏོར་གྱི་ལས་འགུལ་ནང་ཡ་ང་སྙིང་བརྗེ་སྤུ་
ཙམ་མེད་པར་དགོན་སྡེ་བཤིག་གཏོར་དང་། སྐུ་འདྲ་གཏོར་བཅོམས། ཆ་དཔེ་
མེར་བསྲེགས་པ།ཏོང་རྒྱུ་སོགས་ལ་ཅི་མི་སྙམ་ཞིང་། གྲལ་རིམ་འཐབ་བརྩོད་ནང་
མི་གཞན་ལ་རྒྱུག་རྡུང་ལ་གོམས་ཤིང་སྤྲོ་བས་“བུད་མེད་སྔོན་ཐོན་ཅན་”ཞིག་ཏུ་
གྱུར་བས་ན། མོས་ལག་གི་དབང་ཆར་བརྟེན་ཏེ་ཁྱིམ་ཚང་ཆེ་གྲས་ཀྱི་ས་ནས་
གཞུང་བཞེས་སུ་བཏང་བའི་རྒྱུ་དངོས་མང་པོ་སྒེར་བདག་ཧམ་བཟུང་བྱས་པས།
འཚོ་བའི་གནས་བབ་སྐབས་འཕྲལ་གྱི་ཡག་ཏུ་སོང་།
རྒན་རྒོན་གཉིས་པོ་སྔ་རྗེས་སུ་ཚེ་ལས་འདས་རྗེས། ཤ་རུས་ཀྱི་འབྲེལ་
218



འདྲིས་མེད་པའི་དྭ་ཕྲུག་གསུམ་ཡུན་རིང་ནང་ཕན་ཚུན་བར་ལ་མི་འཚམ་ཁ་
བརྩོད་དང་། ངན་སྨྲས་ཀྱི་དུག་མདའ་ཡང་ཡང་འཕེན་ནས་ཕན་ཚུན་གྱི་ཡ་
ཆུང་སྙིང་ཁར་ན་ཟུག་ཆེ་བའི་རྨ་ཁ་ཟབ་པར་བཞག་རྗེས། སོ་སོར་གྱེས་ཏེ་དེ་སྔ་
མཉམ་དུ་འཚོ་ཞིང་གནས་པའི་ཁྱིམ་ཚང་དེ་ཁ་འཐོར་དུ་གྱུར།
ཨ་ཆོས་འཕེལ་གྱི་དྲན་ཤེས་ནང་ཆུང་བྱིས་པའི་དུས་ཁོ་རང་འབྲུག་ཡུལ་
གྱི་འབྲོག་ར་ཞིག་ཏུ་གཡོག་རྒྱུག་ནས་ཡུན་རིང་བསྡད། འབྲོག་རའི་སྦྱིན་བདག་
གིས་ཁོ་པར་སྡང་པོ་བྱས་ཏེ་དབྱར་དྲག་ཆར་དང་། དགུན་གངས་རླུང་གང་
ཞིག་གི་དུས་སུའང་འབྲི་གཡག་འཚོ་བར་གཏོང་པ་དང་། ཟས་སུ་ཁོ་ཚོ་ནང་མི་
རྣམས་ཀྱི་ཟས་ལྷག་གྲང་མོ་དེ་ཁོ་ན་སྦྱིན་ཞིང་། ནང་མི་ཚང་མས་དོན་དག་ཡོད་
མེད་ལ་མ་ལྟོས་པར་གཤེད་གཤེད་དང་ཉེས་རྡུང་གང་བྱུང་དུ་གཏོང་བ་མ་ཟད་
རྟག་ཏུ་“དབྱུགས་ཕྲུག་” ཅེས་བོད་པས། རང་གི་མིང་དངོས་དང་ཕ་མ་ནི་སུ་
དང་གང་ཡིན་ཁོ་རང་གིས་ཀྱང་མི་ཤེས་ཟེར། ཁོང་རང་ལོ་བཅུ་བཞི་བཅུ་ལྔ་
ཙམ་ལ་གསོན་པའི་ཉིན་ཞིག ཕྱུགས་འཚོ་བའི་སྐབས་དང་བསྟུན་ནས་བྲོས་
བྱོལ་ལ་སོང་མཐར། ད་ལྟའི་གནས་ཡུལ་དེ་ངའི་ཕ་ཡུལ་དུ་སླེབས་ཤིང་། ཕ་
སྤེན་པ་དང་ཨ་མ་ཕུར་བུ་གཉིས་ལ་བུ་ཕྲུག་མེད་སྟབས་ཁོ་པ་གསོ་ཉར་གྱིས་ཆོས་
འཕེལ་ཞེས་པའི་མིང་དེ་བཏགས་ཟེར། །
ང་རང་ལོ་བདུན་བརྒྱད་ཙམ་ལ་གསོན་སྐབས། ཨ་ཆོས་འཕེལ་ནི་ཕོ་ལོ་
གསུམ་བཅུ་ཙམ་གྱི་ཕོ་གཞོན་ཞིག་ཡིན་པས་ང་ཚོ་བྱིས་པ་ཚོས་ཁོང་ལ་ཨ་ཆོས་
འཕེལ་ཞེས་འབོད་ཅིང་། ཁོ་པ་རྒྱུན་དུ་ང་ཚོ་ཕྲུ་གུ་ཚོ་དང་མཉམ་དུ་སྡོད་རྒྱུར་
དགའ་བས་ང་ཚོ་ཕྲུ་གུ་ཚོས་ཀྱང་ཁོང་ལ་འཚེར་སྣང་གཏན་ནས་མི་བྱེད་ལ།
21



ངའི་ཕ་མ་གཉིས་ནས་ཁོང་ནི་མི་བླ་མ་དཀོན་མཆོག་ཞིག་རེད་ཅེས་ཧ་ཅང་
དགའ་པོ་བྱེད་པ་དང་། ཁོའང་ང་ཚོའི་ཁྱིམ་ལ་ཡོང་མང་བས་འོ་གཉིས་བར་ལ་
དམིགས་བསལ་གྱི་འབྲེལ་བ་ཞིག་ཆགས་ནས་ཡོད།
ངའི་དྲན་ཤེས་ནང་ཁོང་ནི་གཟུགས་སྟོབས་ཆེ་ཆུང་སྙོམས་ལ་ཅུང་རྒྱག་པ་
དང་ འགྲམ་ཤ་དང་མཆུ་ཏོ་མཐུག་པ། མགོ་སྐྲ་ཐུང་བས་བཙུན་པའི་མགོ་
དང་འདྲ་ལ་མ་ལེའི་སྟེང་དུ་སྐྱེས་པའི་སྨྲ་ར་ཐར་ཐོར་དེ་དག་སྦོམ་ཞིང་རྩུབ་པ།
སྦྱར་མོ་མཐུག་ཅིང་མཛུབ་མོ་སྦོམ་ལ་ལུས་ཤུགས་ཆེ་བས་ཤུགས་ལས་ལ་གོམས་
པའི་ཕོ་གཞོན་ཞིག་ཡིན་མོད། ཕོ་གཞོན་མོ་གཞོན་ཚོས་ཁོའི་མདུན་དུ་ཆོས་
འཕེལ་དང་ཡང་་ན་ཨ་ཆོས་འཕེལ་ཟེར་ཡང་རྒྱབ་ཏུ་ཆོས་འཕེལ་རྒས་སྡུག་སྟེ་རྒད་
ཉམས་དོད་ལ་བཞིན་མི་སྡུག་པའི་དོན་གྱིས་འཕྱ་བར་བྱེད། །
མི་དམངས་ཀུང་ཧྲེའི་སྐབས་ཁོང་ནི་ག་བཏང་གོ་ཆོད་ཀྱི་ཏྲེ་ཡོན་ཞིག་
ཡིན་པས། ད་གུན་འབྲོག་རའི་གངས་ དབྱུགས་པར་འགྲོ་རྒྱུ་དང་དབྱར་ཆུ་
རགས་རྒྱག་རྒྱུ། དཔྱིད་ཀ་ལུ་གུའི་སྐྱེས་བསུ་དང་སྟོན་དུས་མཚན་མོ་གཡུལ་ཁ་
སྲུང་རྒྱུ་སོགས་གཞན་གྱིས་བྱེད་འདོད་མེད་པའི་ལས་ཤིག་ཡོད་དུས་སུ། ཚང་
མས་ཆོས་འཕེལ་དང་ཆོས་འཕེལ་ཟེར་ནས་དེར་བཀོད་སྒྲིག་བྱེད་རྐྱང་བྱེད་པ་
དང་། རྒྱུན་ལྡན་གྱི་ཀུང་ཧྲེའི་ལས་ཀའི་ནང་ས་བརྐོ་རྒྱུ་དང་རྡོ་དབོར་རྒྱུ། ཁང་
པ་བརྩེགས་རྒྱུ་དང་ལུད་འདོན་རྒྱུ་སོགས་ཀྱི་ཐད་དཀའ་ཁག་ཆེ་ས་གང་ཞིག་ཡོད་
ན་ཚོགས་དཔོན་གྱིས་ “ ཆོས་འཕེལ་འདི་རུ་ཤོག་ལས་འདི་བྱེད་དང་། ཆོས་
འཕེལ་ཕར་ལ་སོང་ནས་ཕ་གི་བྱེད་ཅིག་...” ཟེར་ལ། ཧྲེ་ཡོན་ཚོས“ ཨ་
ཆོས་འཕེལ་འདིར་རོགས་པ་ཞིག་བྱེད་དང་། ཨ་ཆོས་འཕེལ་ཕ་གིར་རོགས་པ་
220



ཞིག་བྱེད་དང་……..”ཞེས་འབོད་དུས་ཁོས་ཀྱང་འགྲོ་ཤག་ཤག་དང་ལས་ཤག་
ཤུག་བྱེད་པ་ལས་མ་འདོད་པའི་རྣམ་འགྱུར་ཕྲན་ཙམ་ཡང་མི་སྟོན། མ་ཟད་
ཁྱིམ་ཚང་སུའི་ནང་བཀྲ་ཤིས་རྟེན་འབྲེལ་དང་། ལྟས་ངན་རྐྱེན་ངན་གང་ཞིག་
ཕྲད་ཀྱང་ཁོ་རང་དེ་གར་རོགས་པར་མི་སླེབས་པའི་ས་མེད།་་
སྐབས་དེར་ཀུན་གྱི་འཚོ་བར་དཀའ་ཁག་ཆེ་བའི་ཁར། ཨ་ཆོས་འཕེལ་
ནི་གྲོད་པ་ཆེ་བས་ཟླ་རེའི་ཟ་འབྲུས་ཟླ་ཕྱེད་ཙམ་ལས་མི་འདང་བས་ཡུལ་མི་ཁྱིམ་
མཚེས་ཚོས་“ ཆོས་འཕེལ་ཁོ་ཡ་ང་སྙིང་རྗེ། ཁོ་གྲོད་པ་ཆེ་བ་རྒྱུན་དུ་ཤུགས་
ལས་ཁོ་ན་བྱེད་དགོས་པའི་ཁར་ཟས་ལ་ཞག་ཚི་མེད་པས་སྐྱ་གྲོད་ཕྱེ་བ་རེད། ཁོ་
ལ་ཁག་མེད། ” ཅེས་ཟས་ལྷག་འཐུང་ལྷག་གིས་རོགས་རམ་བྱེད་པ་དང་།
ཁྱིམ་ཚང་སུ་ལ་སྒྲུབ་དཀའ་བའི་ཤུགས་ལས་ཡོད་དུས་སེམས་ཆུང་ཤུགས་ལས་ལ་
འཇོན་པའི་ཁོ་པ་ལས་གཡོག་གམ་ལས་རོགས་སུ་སྦྲན་པ་དང་། ཁོ་རང་ཡང་དེ་
ལྟའི་ལས་ཀར་མོས་ཤིང་སྤྲོ་བས་ཁྱིམ་ཚང་སོ་སོས་ལྟོ་ལྟོ་ཐེངས་རེ་གཉིས་ཀྱི་ཐོག་
གླ་ཚར་རྩམ་པ་དང་། ཤ་ཚིལ་ལ་སོགས་པའི་ཟ་རྒྱུ་ཕྲན་བུ་རེ་སྦྱིན་པ་དེས་ཟླ་
སྨད་འཁྱོལ་ཐབས་བྱེད། དེ་དུས་གཞུང་ནས་མི་རེར་ཟླ་རེར་འབྲས་རྒྱ་མ་དོ་
གསུམ་ཙམ་འཚོང་བས། ཨ་ཆོས་འཕེལ་ནས་“འབྲས་བཟས་ན་གྲོད་པ་རྒྱུགས་
དཀའ་ལ་ལྟོགས་སླ་” ཞེས་གཞན་ལ་འབྲས་དང་རྩམ་པ་བརྗེས་འཚོང་བྱེད་པ་
ཡིན།
ཨ་ཆོས་འཕེལ་ནི་ཡུལ་མི་ཁྱིམ་མཚེས་ཀུན་དང་འཆམ་མཐུན་ཚེ་བ་མ་
ཟད། ང་ཚོ་ཕྲུ་གུ་ཚང་མ་དང་གཞི་གཅིག་ཏུ་འབྲེལ་བའི་“ བྱིས་པ་ཁ་སྤུ་ཅན་
ཞིག་ཡིན་པས་སྐབས་རེ་ཁོ་པས་ང་ཚོ་གང་སར་འདེད་ནས་ཕྲུ་གུ་གང་རུང་ཞིག་
22i



ཀྱིས
བཟུང་རྗེས། སྦོམ་ཞིང་རྩུབ་པའི་སྨྲ་ར་ཅན་གྱི་མ་ལེ་དེ་ཕྲུ་གུ་དེའི་འགྲམ་པར་
ཤུགས་ཀྱིས་འཕྲད་དེ་སྐད་ངན་ཤོར་བ་བྱེད་པས། ཕྲུ་གུ་གཞན་རྣམས་གང་སར་
བྲོས་འགྲོ་བ་ཡིཚད།
ཁྱིམ་གཞིས་ཐོར་གཞིགས་ལ་སོང་རྗེས། ལམ་མདོ་ཁའི་ཟུར་དུ་གནས་
པའི་ཁང་ཆུང་དེ་ཨ་ཆོས་འཕེལ་གྱི་བགོ་སྐལ་དུ་ཐོབ། ཁོ་ལ་དབང་བའི་ཁང་པ་
ཁང་གཅིག་མ་དེ་དེ་ཙམ་གྱི་མི་ཚེ་ནའང་། ཁང་པའི་ནང་གདན་བཀྱག་ཕྲ་མོ་
དེའི་ཐོག་མལ་གདན་རྙིང་པ་འགའ་དང་། དཔང་མི་མཐོ་ལ་རིང་ཚད་འདོམ་
ཕྱེད་ཙམ་ལས་མེད་པའི་དུ་དྲེག་ཅན་གྱི་སྒམ་ཅོག་ཞིག ཤིང་སྒམ་ཆེ་ཆུང་གཉིས།
གཞན་ཡང་རྫ་ལ་གཅིག་དང་ཟས་གཡོས་སྦྱོར་ཐུབ་ཙམ་གྱི་ལྟོ་སྣོད་འགའ། དེ་
མིན་སྒོ་རྒྱབ་ན་སྤུངས་པའི་ལྕི་བ་དེ་དག་ལས་གླེང་དུ་རུང་བའི་ཅ་དངོས་གང་
ཡང་མེད་པས་ཁང་པ་རྒྱ་ཆེ་བའི་སྣང་བ་ཞིག་སྦྱིན།
ཁང་ཆུང་དེ་ནི་རྒྱུན་པར་ང་ཚོ་ཁྱིམ་མཚེས་ཀྱི་བྱིས་པ་ཚོའི་མགྲོན་ཁང་
ངམ་རྩེད་ར་ལྟ་བུ་སྟེ། དགོང་ལྟར་སློབ་གྲྭ་གྲོལ་རྗེས་ང་ཚོ་བྱིས་པ་ཚོས་ཁང་ཆུང་
དེའི་ནང་མ་འཔོད་རིམ་པས་འདུས་ཏེ། ཁ་བརྡ་དང་རྩེད་འཇོར་རོལ་སྐབས་སྨྲ་
ར་ཅན་གྱི་བྱིས་པ་ཁོའང་ང་ཚོ་མཉམ་དུ་རྩེད་འཇོའི་གནས་ལ་འཁོད། སྐབས་
རེ་ཨ་ཆོས་འཕེལ་ནས་ཁོ་རང་ཆུང་དུས་འཚོ་བའི་ཁྲོད་ཀྱི་དཀའ་ཁག་དང་། གྱ་
གྱུའི་མི་ཚེའི་མཐོར་གཏམ། ཡང་ན་རྣ་བར་སྙན་པའི་དམངས་ཁྲོད་ཀྱི་གཏམ་
རྒྱུད་དེ་ཚོ་འཆད་་དུས། ང་ཚོ་བྱིས་པ་ཚོས་མེ་མདངས་ལྷམ་ལྷམ་དུ་འཕྲོ་བའི་རྫ་
ལའི་མཐའ་ནས་ཡོངས་སུ་བསྐོར་ནས། མིག་ཧུར་ཧུར་དང་རྣ་ཅོར་ཅོར་གྱིས་ཁ་
ཁུ་སིམ་པོས་རྣ་བའི་བཅུད་དུ་སྨིན་པའི་གཏམ་རྒྱུད་དེ་ཚོ་ཉན་བཞིན། སྐབས་
222



ས་ལ་
རེ་མིག་ལས་སྐྱོ་སྣང་གིས་མཆི་མ་འཕྲུམ་འཕྲུམ་བྱེད་པ་དང་། དུས་དུས་ལ་
བཞིན་ལས་དགའ་བའི་འཛུམ་དམུལ་དམུལ་དང་མཚན་མོ་ཕྱི་པོའི་བར་བསྡད་
དེ། རང་རང་སོ་སོའི་ཁྱིམ་ཚང་ནས་ཁྱིམ་ལ་ལོག་དགོས་པའི་འབོད་བརྡ་གཏོང་
མཁན་ཡོང་དུས་གཞི་ནས་མ་འདོད་དང་བྲལ་མི་ཕོད་པའི་ངང་དུ་རང་ཁྱིམ་ལ་
ལོག་འགྲོ་བ་ཡིན། དེ་དུས་དགོང་མོ་ཁྱིམ་ཚང་སུའི་ཕྲུ་གུ་འཕྱི་པོར་ལོག་མ་ཡོང་
ཚེ། ཕྲུ་གུའི་ཕ་མས་ཐོག་མར་ཨ་ཚོས་འཕེལ་གྱི་ཁྱིམ་དུ་ཡོང་བ་དང་། དེ་གར་
མེད་ན་གཞི་ནས་གནས་གཞན་ལ་འཚོལ་དུ་འགྲོ་བ་ཡིན། ཁོ་པ་ཉིན་ཤས་རིང་
ས་ཆ་གཞན་དུ་ལས་ཀར་འགྲོ་དགོས་ཚེ་ང་ཚོ་ཕྲུ་གུ་ཚོ་འཁྱམས་ས་ཉུལ་ས་མེད་
པར་ཡུལ་ཡུལ་བའི་སྣང་བ་ཞིག་ཡོང་གི་ཡོད།
དེ་དུས་མི་ཚང་ཞིག་ལ་རླུང་འཕྲིན་ཞིག་ཡོད་ན་དེང་སྐབས་སྒེར་ལ་
རླངས་འཁོར་ཡོད་པ་ལས་ཀྱང་ངོ་སོ་ཆེ ཐེངས་ཤིག་ཨ་ཆོས་འཕེལ་ནས་གློག་
སྐུད་ཅིག་གི་སྣེ་གཅིག་ཁང་སྟེང་གི་དར་ཤིང་ལ་བཏགས་པ་དང་། སྣེ་མོ་གཞན་
དེ་ཁང་པའི་སྒམ་ཅོག་ཆུང་ཆུང་དེའི་རྒྱབ་ལ་འཐེན་ཞིང་། ཁོ་རང་དེ་གར་གབ་
སྟེ་རྒྱུན་དུ་ཁྱིམ་ཚང་གཞན་གྱི་རླུང་འཕྲིན་དང་གཞུང་གི་རྒྱང་བསྒྲགས་ནང་ནས་
གྲགས་པའི་སྐད་ཀྱི་ལད་མོ་བྱེད་པ་དང་། ང་ཚོ་བྱིས་པ་ཚོ་གྲོང་པ་ཁྱིམ་མཚེས་
ཚོར་ཆོས་འཕེལ་གྱིས་རླུང་འཕྲིན་ཉོས་འདུག་པས་ལྟ་བར་ཤོག་ཅེས་སྐད་འབོད་
བྱེད་པར་བཏང་། ཡུལ་མི་ཚོས་དོན་དེར་ཡིད་ཆེས་མི་བྱེད་ཀྱང་འདུ་འཛོམས་
ཆེད་དེ་གར་འབུངས་ཏེ་ཁ་བདེ་བའི་ཕོ་གཞོན་མོ་གཞོན་ལ་ལས་ཀུ་རེའི་ཚུལ་
གྱིས་“ཁྱོད་ཕོ་ཧྲེང་ཆོས་འཕེལ་གྱི་པང་ན་བུད་མེད་ཞིག་ཀྱང་མེད་ལ་ཟས་ཀྱི་ལྟོ་
བ་ཡང་མི་བརྒྱག་པར་ད་དུང་རླུང་འཕྲིན་ཉོས་ཟེར་ན་ཉི་མ་ནུབ་ནས་ཤར་བ་
223



རང་རེད།” ཅེས་ཟུར་ཟ་འཕྱ་དམོད་བྱེད་སྐབས། ཁོང་ནས་དགད་མོ་འཚེར་
འཚེར་ངང་“ ལོ་རེངས་ཡིན་པར་ཁྱད་ཅི། ཕོ་རེངས་ཀྱི་ཐབ་རྡོ་གསེར་གྱིས་
འཆའ་ཟེར་བ་མ་ཐོས་སམ་” ཅེས་སྨྲས་པར། གཏམ་རྩ་རྒོད་པའི་ན་གཞོན་དེ་
ཚོས“ ཁྱོད་ཆོས་འཕེལ་གྱི་ཐབ་རྡོ་གསེར་གྱིས་འཆའ་བ་མ་རེད་གོ་ཐལ་གྱིས་
འཆའ་བ་རེད་”ཅེས་ཚིག་རྒྱག་བརྒྱབ་ནས་འུར་ཐིང་ངེར་གྱུར།
ལོ་གསར་གྱི་ཉི་ཤུ་དགུའི་མཚན་མོ་ཞིག་ལ་དགུ་ཐུག་བཏུངས་ནས་བླུད་
བརྫངས་གྲུབ་རྗེས། ང་ཚོ་ཕྲུ་གུ་འགས་ཁྱིམ་དུ་མ་ལོག་པར་གཞན་གྱིས་གླུད་
རྫོང་དུས་སྤར་ནས་མ་འབར་བའི་ཤོག་སྦག་རྣམས་སྒྲུག་ནས་མེ་བསྒྲོན་ཏེ་མཁའ་
ལ་དབྱུགས་སྐབས། བསམ་ཡུལ་ལས་འདས་པར་ཨ་ཆོས་འཕེལ་གྱི་སྒེའུ་ཁུང་
ཐོད་དུ་བཀོན་པའི་ཤམ་བུ་ཆུང་ཆུང་དེའི་ཐོག་གས་ནས་ཤམ་བུར་མེ་འབར།
ཚུལ་དེ་མཐོང་འཕྲལ་ཨ་ཆོས་འཕེལ་གྱིས་བདེ་ཅག་འཁྱུག་པོས་ཆུ་དུང་བན་གང་
འཁྱེར་ནས་མེ་དེ་གསོད་བཞིན་དུ་“ ཕྲུ་གུ་ཚོ། ཁྱེད་ཚོ་འགྲོ་རན་ན་རྒྱུགས་ཤིག
ང་ཚོས་འཕེལ་ལ་ཁང་ཆུང་འདི་མ་གཏོགས་འགྲོ་ས་གཞན་མེད་པས་འདིའི་ནང་
མུ་མཐུད་བསྡད་ནས་འཚོ་བ་སྐྱེལ་དགོས་པས་བརྙས་བཅོས་འདི་འདྲ་མ་བྱེད་
ཅིག མ་ཟད་ལོ་གསར་ལ་ཤམ་བུ་མེས་བསྲེགས་གཏོང་བ་ནི་རྣམ་རྟོག་མ་ཡིན་
ནམ། བྱིས་པའི་ལྟས་ངན་ཐལ་བས་ཟློག” ཅེས་དགོད་ཅིང་རྩེད་འཛུམ་ངང་ས་
ལས་ཐལ་བ་སྦར་མོ་གང་བླངས་ནས་དེ་མཁའ་ལ་གཏོར་རྗེས། “ ཐུ་ཚ་ལེ་ཡ། ”
ཅེས་མཆི་མ་གཏོར། ཐོག་མར་ང་ཚོ་ཕྲུ་གུ་ཚོའི་སེམས་ནང་འཇིགས་སྣང་དང་
གནོང་འགྱོད་ཆེ་ཡང་ཁོང་གི་ཁྲོ་བ་མེད་པའི་རྣམ་འགྱུར་དང་། རྩེད་མཚར་གྱི་
བགད་མོ་དེས་ང་ཚོ་ཕྲུ་གུ་ཚོའི་བློ་སེམས་རིམ་པས་ལྷོད་ལ་བབས།
224
z



མ་གཞི་ལོ་གསར་ཚེས་གཅིག་གི་ཉིན་མོ་གཞན་གྱི་ཁྱིམ་ཚང་ནང་འཁྱམ་
ཉུལ་བྱེད་སྲོལ་མེད་ལ་འདི་ལྟར་བྱས་ན་རྣམ་རྟོག་དུ་བརྩིས་སྲོལ་ཡོད་ཀྱང་། ང་
ཚོ་ཕྲུ་གུ་ཚོས་ཨ་ཆོས་འཕེལ་ལ་འཚེར་སྣང་གཏན་ནས་མེད་པར་ཁོང་གི་ཁྱིམ་ལ་
འཁྱམ་ཉུལ་ལ་ཕྱིན། དེ་ཉིན་ཁོ་པས་གྱང་སྟེང་དུ་བཀལ་བའི་ཀྲུའུ་ཞི་ཧོ་གོ་ཕུང་
གི་སྐུ་པར་དེའི་གཤམ་དུ་ནམ་རྒྱུན་དུ་དྲེག་གིས་འཚོས་པའི་སྒམ་ཅོག་ཆུང་ཆུང་
དེར་ཚགས་པར་ལེགས་པར་གཡོག་ནས་བསྒྲིགས་ཤིང་། དེའི་ཐོག་ཏུ་མཆོད་
ཁུང་ཆུང་ཆུང་ཞིག་གི་ནང་ལ་མཆོད་མེ་ཞིག་བསྒྲོན་ནས་འདུག་པས། ང་ཚོ་ཕྲུ་
གུ་ཚོས་“ མི་གཞན་གྱིས་ལྷ་སྐུའི་མདུན་དུ་མཆོད་མེ་བསྒྲོན་པ་ལས་ཀྲུའུ་ཞིའི་སྐུ་
པར་མདུན་དུ་མཆོད་མེ་བསྒྲོན་པ་མ་མཐོང་།” ཅེས་ཡ་མཚན་དང་དགོད་བྲོ་བྲོ་
བྱེད་སྐབས། ཁོང་གིས་ཇི་མི་སྙམ་པའི་ངང་“ འདི་ནི་ང་ཚོའི་དྲིན་ཅན་དང་
མགོན་བསྐྱབས་ཆེན་མོ་ཡིན་པས་ཁོང་ལ་མི་དད་ན་སུ་ལ་དད། སུ་ཞིག་གིས་
ཁོང་ལ་མ་འདོད་ཚེ་ངས་དེའི་ཐོག་ཏུ་དམར་མཆོང་བྱེད་ཁོ་ཐག་ཡིན།…...
མའོ་ཀྲུའུ་ཞི་ཚད་བཙུགས།…..….” ཟེར། དེ་དུས་ངས་ཁོང་གི་དེ་ལྟའི་བྱ་སྤྱོད་
དང་འགྲེལ་བཤད་ལ་གོ་བ་དེ་ཙམ་མ་ལོན་ནའང་། ད་ལྟ་བསམ་དུས་སྐབས་
དེར་ཧོ་གོ་ཕུང་ནས་ཐོ་ཧྲེང་ཆོས་འཕེལ་དང་མཚུངས་པའི་ཉམ་དག་མི་སེར་ཚོར་
ཟས་གོས་གང་གིས་ཐད་ནས་ཀྱང་སྐྱོབས་གསོ་མང་པོ་གནང་བས་ལོས་ཡིན་སྙམ།
ལོ་དེར་ང་རང་ཕོ་ལོ་བཅུ་བཞིར་གསོན་ཞིང་སློབ་ཆུང་མཐར་ཕྱིན། ཕ་
ཡུལ་ནས་རྫོང་གྲོང་གི་སློབ་འབྲིང་ལ་མ་ཐོན་གོང་གི་ཉིན་ཞིག་གི་དགོང་དྲོ་ལས་
ཀ་ཚར་རྗེས་ང་རང་སྔར་རྒྱུན་བཞིན་དུ་ཁོང་གི་ཁྱིམ་དུ་སྡོད་པར་ཕྱིན། འོ་
གཉིས་ཕན་ཚུན་བར་ལ་ཁ་བརྡ་བྱེད་དུས་ཁོང་ནས་“ དེང་དུས་སྨན་རྩྭའི་རིན་
225



ཀྱི་ཊཱ་
གོང་ཆེན་པོ་འཕར་འདུག་པས། གྲོང་ཚོའི་ནང་གི་མི་མི་ཉུང་བ་ཞིག་ཨ་བི་ཁ་
བཀོག་པར་ཕྱིན་ནས་ཡོང་འབབ་ཀྱང་མི་དམན་པ་བྱུང་འདུག ཆུང་དུས་སུ་ང་
རང་འབྲུག་ཡུལ་ལ་གཡག་རྫི་བྱེད་དུས་ཡུལ་ག་གེ་མོའི་( དེ་དུས་ཁོང་ནས་ཡུལ་
དེའི་མིང་གསལ་པོར་བཤད་ཀྱང་ལོ་མང་འདས་པའི་ད་ལྟ་ངས་གཏན་ནས་དྲན་
གྱི་མི་འདུག) གཡའ་རིར་ཨ་བི་ཁ་ཧ་ཅང་མང་བ་སྟེ། གཡག་ཕྱིན་པའི་རྨིག་
པའི་ཤུལ་དུའང་ཨ་བི་ཁ་ཞོགས་གོག་བསྔོག་པ་ལྟར་ཐོན་གྱི་རེད། སང་ལོ་ཁྱེད་
རང་གུང་གསེང་བཞག་རྗེས་ང་གཉིས་མཉམ་དུ་དེ་གར་ཨ་བི་ཁ་བསྔོག་པར་འགྲོ།
ཡོང་འབབ་ཏན་ཏན་ཡག་པོ་ཡོང་གི་རེད།” ཟེར་བས་ངས་ཀྱང་དགའ་ཚོར་དང་
བཅས་དང་ལེན་བྱས། མཇུག་ཏུ་ཁོང་ནས་“ རྫོང་སློབ་འབྲིང་ནི་རང་ཁྱིམ་ལ་
སྡོད་པ་དང་མི་འདྲ་བས་འཚོ་བ་དང་གཟུགས་པོར་དོ་སྣང་བྱེད་དགོས། སློབ་
སྦྱོང་ཡག་པོ་བྱེད་པའི་རྨང་གཞིའི་ཐོག་ཕ་མ་བློ་སེམས་བདེ་པོ་ཡོང་ཆེད་གཏོང་
ཡིག་མང་ཙམ་གཏོང་དགོས། ཁྱིམ་ཚང་གི་ལས་ཀར་དཀའ་ངལ་ཡོད་ན་ངས་
རོགས་པ་བྱེད་ཀྱི་རེད་ཁྱེད་རང་བློ་བདེ་པོ་བྱོས།” ཟེར། །
ང་རང་རྫོང་སློབ་འབྲིང་ལ་སླེབས་ནས་ཟླ་ཤས་སོང་བའི་ཉིན་ཞིག་ཨ་
ཆོས་འཕེལ་ང་ཚོའི་སློབ་གྲྭར་ང་རང་འཚོལ་བར་སླེབས་བྱུང་། དེ་དུས་ཁོང་གི་
བཞིན་མདངས་ཧ་ཅང་ཞན་ཞིང་ལུས་ལ་ཚབས་ཆེའི་ནད་གཞི་ཕོག་པའམ་ལུས་
ཤུགས་ཡོངས་སུ་ཟད་པ་ལྟ་བུའི་གོམ་པ་ཁྱར་ཁྱོར་ཞིག་སྤོ་བར་བྱེད། ཕན་ཚུན་
ཁ་བརྡ་བྱས་པ་བརྒྱུད་ངའི་བསམ་ཚོད་བཞིན་ཁོང་ལ་ནད་གཞི་ཕོག་ནས་ཕ་ཡུལ་
ལ་སྨན་བཅོས་ཆ་རྐྱེན་ཞན་སྟབས། རྫོང་སྨན་ཁང་དུ་ནད་བཅོས་བྱེད་པར་ཡོང་
ཚུལ་ ཤེས། ངས་རོགས་པ་གང་ཞིག་བྱེད་ དགོས་མིན་འདྲི་དུས་ཁོང་ནས་
226



“ རོགས་པ་བྱེད་དགོས་ཡས་མི་འདུག ད་རེས་ང་རང་ནད་གཞི་འདི་ལས་ཐར་
ཨེ་ཡོང་སྙམ་གྱི་འདུག མ་ཟད་ཉེ་དུས་ཁྱེད་རང་ཐུག་འདོད་ཆེ་བས་ཐུག་ཙམ་
བྱེད་པར་ཡོང་བ་ཡིན། ཁྱེད་རང་ཕྲད་པས་ང་རང་གནས་བཟོད་བདེ་སོང་།
” ཟེར། ངས་རྣམ་རྟོག་མ་སློང་དང་དེ་འདྲ་ཡིན་མི་སྲིད། ཁྱེད་རང་རྒྱུན་དུ་
གཟུགས་གཞི་ཐང་ལ་སེམས་པ་བཟང་བས། དཀོན་མཆོག་གིས་ད་ལྟ་ནས་ཁྱེད་
རང་ལམ་ངན་འདི་འདྲ་ཞིག་ལ་བརྫང་མི་སྲིད། རྫོང་སྨན་ཁང་ལ་སྨན་བཅོས་
ཡག་པོ་བྱོས་དང་གང་མྱུར་དྲག་ངེས། དབྱར་ཁའི་གུང་གསེང་སྐབས་ད་དུང་འུ་
གཉིས་འབྲུག་ཡུལ་ལ་ཨ་བི་ཁ་འཐུ་བར་འགྲོ་རྒྱུའི་ཁ་ཆད་ཡོད་པ་མ་བརྗེད་ཅིག་
ཅེས་སེམས་གསོའི་ཚུལ་དུ་སྨྲས་པས། ཁོང་གི་བཞིན་ལས་བཙན་ཚུགས་ཀྱིས་
འཛུམ་ཆུང་ཞིག་དང་བཅས་ངའི་དཔུང་པར་ཅག་ཅག་དང་བཅས་མགོ་བོ་ལྕོག་
ལྕོག་བྱས།
དེ་དུས་ངས་ཁོང་ལ་སྙིང་རྗེ་ཆེན་པོ་སྐྱེས་ཀྱང་ང་རང་ནི་ཨམ་ཕྲག་ནང་
དངུལ་སྒོར་རྡོག་འགའ་ལས་མེད་པའི་སློབ་མ་ཞིག་ཡིན་པས། ངས་ཁོང་ཉལ་
ཁང་དུ་གདན་དྲངས་ཏེ་སྟབས་བདེའི་ཟས་ཀྱིས་སྣེ་ལེན་བྱས་རྗེས། མཉམ་དུ་
ཁྲོམ་སྲང་གི་ཇ་ཁང་ཞིག་ཏུ་སོང་ནས་ཇ་ཕོར་པ་འགའ་འཐུང་སྟེ་གང་ཙམ་
བསྡད་མཐར་ང་རང་དགོང་དྲོའི་སློབ་ཚན་ལ་འགྲོ་རན་པས། ངས་ཁོང་ལ་
དཀའ་ངལ་ཕྲད་ན་ང་འཚོལ་བར་ཡོང་དགོས་པའི་ཁ་གཏམ་ལྟ་བུ་ཞིག་བཤད་
ནས་སོ་སོར་གྱེས། ཁོང་དང་ཁ་བྲལ་རྗེས་ཉིན་ཤས་རིང་ངའི་མིག་ལམ་དུ་ངོ༌
མདོག་ཧ་ཅང་ཞན་ལ་གོམ་པ་ཁྱར་ཁྱོར་དུ་སྤོ་བའི་ཁོང་གི་གཟུགས་རིས་ཡང་
ཡང་དུ་འཆར་བ་དང་། ཁོང་གིས་བཤད་པའི་གཏམ་དེ་དག་ཡང་ཡང་དྲན་
227



ནས་སེམས་མི་སྐྱེད་པར་གྱུར་མོད། དེ་དུས་སློབ་མཇུག་གི་ཡིག་རྒྱུགས་ལ་ཉེ་
བས་ཁོང་དང་འབྲེལ་བ་བྱེད་ཁོམ་མ་བྱུང་ལ་ཁོང་གི་གནས་ཚུལ་གང་ཡང་མ་
རྟོགས།
མི་རིང་བར་སློབ་གྲྭ་གུང་གསེང་བཞག་ པས་ང་རང་ཕ་ཡུལ་ལ་ལོག་
རླངས་འཁོར་ལས་བབས་ནས་རང་ཁྱིམ་ལ་ལོག་ཞོར་དུ་ངས་ཁོང་གི་ཁྱིམ་ལ་ལྟ་
ཙམ་བྱེད་དུས་ཁང་པའི་སྒོ་ལ་སྒོ་ལྕགས་བརྒྱབ་འདུག་པ་དང་།སྒེའུ་ཁུང་ལ་སྤང་
ལེབ་ཀྱིས་བཀང་འདུག་པས། ངའི་སེམས་ནང་བཀྲ་མི་ཤིས་པའི་ཚོར་སྣང་ཞིག་
བྱུང་མོད། ལམ་སེང་རང་གི་ད་ལྟའི་འཇིགས་རུང་གི་བསམ་ཚུལ་དེར་དགག་
བཞག་སེམས་བ་སོའི་ཚུལ་དུ། སེམས་ནང་དུ་དེ་འདྲ་ཡིན་མི་སྲིད་ཁོང་ཏན་ཏན་
ས་ཆ་གཞན་ལ་ལས་ཀ་བྱེདཔར་ཕྱིན་པ་རེད་ཅེས་མྱུར་བར་རང་ཁྱིམ་ལ་ལོག་
ནས་དེའི་སྐོར་འདྲི་དུས། ཁྱིམ་མི་ཚོའི་ས་ནས་ཁོང་ནད་གཞིའི་གདོན་འདྲེའི་ཁ་
ནས་མ་ཐར་བར་མི་ཡུལ་འདི་ལས་གཏན་བྲལ་དུ་སོང་ཚུལ་དང་། ཁོ་རང་ནད་
ཀྱིས་མནར་ནས་མལ་སར་ལུས་རིང་གྲོང་པ་ཁྱིམ་མཚེས་མང་པོས་ལྟ་སྐྱོང་རོགས་
རམ་གང་ལེགས་བྱས་ཚུལ། ཁོང་ཚེ་ལས་འདས་ཁར་ཁོ་པས་ཀུང་ཧྲེའི་ཏུད་ཀྲང་
དང་བློས་འཁེལ་བའི་གྲོང་པ་ཁྱིམ་མཚེས་འགའ་བོས་ཏེ་“ ད་བར་གྲོང་པ་ཁྱིམ་
མཚེས་ཚོས་ང་ལ་རང་གི་ཁྱིམ་མིའམ་བུ་ཕྲུག་ལྟར་བྱམས་བརྩེ་དང་ཐུགས་འཁུར་
ཚད་མེད་གནང་བ་མ་ཟད། ད་རེས་ང་རང་ནད་ངན་གྱིས་མནར་ནས་མལ་
སར་ལུས་རིང་བ།ཙང་བཙོག་དང་སྐྱུག་བྲོ་གཏན་ནས་མ་གནང་བར་རང་གི་ཕ་མ་
སྤུན་མཆེད་ལས་ལྷག་པའི་ནད་གཡོག་ལྟ་སྐྱོང་གནང་བས་ཐུགས་རྗེ་ཆེ། ང་ཆོས་
འཕེལ་གྱིས་ཚེ་འདིར་ཁྱེད་ཚོའི་བཀའ་དྲིན་འཇལ་ཐུབ་མ་སོང་ཡང་ཚེ་ཕྱི་མར་ང་
228



རང་རྟ་བོང་བྱེད་དགོས་ཀྱང་ཁྱེད་ཚོའི་བཀའ་དྲིན་འཇལ་ཐུབ་པ་ཤོག་བསམ་གྱི་
འདུག་ལ་དེ་ལྟའི་གསོལ་བ་སྨོན་ལམ་ཡང་འདེབས་ཀྱི་ཡོད།” ཅེས་ལོ་མང་ནང་
སྐར་མ་རེ་རེ་ནས་བསགས་པའི་སྒོར་ཉི་བརྒྱ་ཙམ་དེ་མལ་གདན་འོག་ནས་བཏོན་
ཏེ་“ ང་ཤི་རྗེས་འདིས་ངའི་རྗེས་འཇུག་བྱེད་རོགས་” ཅེས་ཁོ་ཚོར་མངག་བྱ་བྱེད་
སྐབས། དེར་ཡོདམི་ཚང་མའི་མིག་སྒོ་ལས་མཆི་མ་ལྷུང་ལྷུང་དུ་དྲིལ་ཞིང་མགྲིན་
པ་བརྣངས་ནས་ངག་མི་ཁྲོལ་བའི་ཚུལ་དང་། ཁོང་པ་ཚེ་ལས་འདས་རྗེས་ཁོང་
ནས་ཀུང་ཧྲེའི་ལས་ཀ་བྱས་པའི་ལས་ཐོ་དང་ཐོབ་བྱར་ཞིབ་བཤེར་བྱེད་སྐབས་
སྡུག་སེམས་གནག་ལ་གཞན་རྒྱུར་རྔམ་པའི་ཀུང་ཧྲེའི་རྩིས་པ་དེས་ཁོང་རྩིས་དང་
ཡི་གེ་མི་ཤེས་པར་བརྟེན། ཁོའི་ཐོབ་སྐར་ལ་གྱོང་རྒུད་བཏང་ཏེ་རྩིས་པ་ཁོ་རང་
གིས་ཧམ་ཟ་བྱས་པ་ཤེས་རྟོགས་བྱུང་ཚུལ། ཁོང་ཚེ་ལས་འདས་ནས་ཉིན་ཤས་
ཡང་མ་སོང་བར་རྒྱུན་དུ་ཁོང་ལ་མ་འདོད་པའི་མིག་ལོག་དང་མི་སྙན་པའི་
གཏམ་ངན་གྱིས་ངན་སྨྲས་ཙམ་ལས། ཁོང་ནད་ཀྱིས་མནར་ནས་མལ་སར་ཡུན་
རིང་ལུས་ཀྱང་། ཉིན་གཅིག་དང་མཚན་གཅིག་གི་ལྟ་སྐྱོང་ཡང་བྱེད་མ་མྱོང་
བའི་དྭ་ཕྲུག་བུ་མོ་དེ་གཉིས་ནས། ཁོང་གི་ཅ་དངོས་དང་ཐ་ན་ཐོག་ཀའི་སྟེང་གི་
ལྕི་བ་ཙམ་ཡང་ཧབ་ཐོབ་ཀྱིས་དབང་བ་ཤེས་ཤིང་། ད་དུང་མི་ལས་ལས་ཆོས་
འཕེལ་གྱི་རྣམ་ཤེས་མ་འཕོས་པར་ཁོ་རང་གི་ཁྱིམ་ནང་སྐྱེས་ནས་འདུག་ཟེར་བ་
སོགས་ཐོས་དུས། ངས་ཁོང་ལ་སྙིང་རྗེ་ཚད་མེད་ཀྱིས་མིག་ལས་རང་དབང་མེད་
པར་མཆི་མ་ལྷུང་ལྷུང་དུ་ཤོར་ཞིང་། སེམས་བཟང་ཅན་གྱི་ཡུལ་མི་ཁྱིམ་མཚེས་
ཚོར་དད་གུས་དང་ཟ་བརྔམ་ཅན་གྱི་རྩིས་པ་དང་བུད་མེད་དེ་གཉིས་ལ་སྡང་
སེམས་ཚད་མེད་སྐྱེས།
229



དེ་ནས་ད་ལྟའི་བར་མི་ལོ་སུམ་ཅུ་ཙམ་འདས་ཤིང་། དེ་སྔ་ཁོང་འཚོ་སྡོད་
བྱེད་པའི་སྡོད་ཁང་སྟེ་ང་ཚོ་བྱིས་པ་ཚོའི་འགྲུལ་ཁང་དང་རྩེད་ར་ལྟ་བུའི་ཁང་
ཆུང་དེའི་བདག་པོ་མང་དུ་བརྗེས་པ་དང་། ཁང་པ་དེ་ལའང་ཉམས་བཟོ་
ཐེངས་མང་བྱས་མོད། ད་ལྟ་ང་རང་ཕ་ཡུལ་ལ་འབྱོར་ནས་ཁང་པ་དེ་མཐོང་
རིམ་བཞིན་དུ་མི་ལོ་སུམ་ཅུ་ལྷག་གི་གོང་དུ་དེ་ གར་ཐོན་པའི་འདས་དོན་དེ་
རྣམས་ངའི་སེམས་ངོས་སུ་སྐད་ཅིག་ལང་ལིང་དུ་མཆོང་ཞིང་། ཡིད་ཀྱི་ཀློང་དུ་
ཁོང་གི་གཟུགས་རིས་དེའང་གསལ་ལེར་འཆར་ནས་བརྗེད་ཐབས་མེད་པར་
སེམས་གྲང་ཤུར་ཤུར་ལ་གྱུར་འགྲོ།
230



སེམས་ཁོང་གི་སྙིང་གཏམ།
ལུའུ་ཞུན་རྩོམ་རིག་སློབ་གླིང་གི་སྐབས་གསུམ་པའི་གྲངས་ཉུང་མི་རིགས་རྩོམ་རིག་
གསར་རྩོམ་གཟབ་སྦྱོང་འཛིན་གྲྭར་ཕུལ།
ང་རང་རྩོམ་རིག་ལ་དགའ་བས། ཆུང་བྱིས་པའི་དུས་ནས་ངོ་མཚར་
བསམ་འདུན་མང་པོ་སེམས་ཀྱི་བ་གམ་དུ་བཅུག་མྱོང་ལ། ཡིད་འོང་གི་རྨི་ལམ་
མང་པོ་མི་ཚེའི་མཚན་གུང་དུ་རྨིས་མྱོང་། ང་རང་རྩོམ་རིག་ལ་དགའ་བས།
ཆུང་ནས་ད་བར་ངས་རྩོམ་རིག་གི་ཁང་ཆེན་ཞིག་བསྐྲུན་ཆེད་། རྒྱུན་རིང་གི་
སེམས་བཀོད་དང་ལོ་མང་གི་འབད་འབུངས་བྱས་ཀྱང་། བསམ་ཚོད་ལྟ་བུའི་
འབྲས་བུ་མ་ སོན་ལ། གསར་རྩོམ་གྱི་ལམ་བུར་ང་རང་ ཐག་ རིང་ ལམ་ལ་
བཞུགས་པའི་འགྲུལ་པ་ཁེར་མ་བཞིན། ཡུལ་ཡུལ་པའི་སྣང་བ་ཞིག་གིས་ཡོངས་
སུ་བཏུམས་ཏེ་སྨྲེ་ངག་དང་འཁང་རའང་འདོན་མྱོང་།།
དེ་ལྟར་མི་ལོ་གསུམ་བཅུའི་ལམ་བུའི་ཐོག མོས་པ་ཞིག་གིས་ལམ་སྣེ་
ཁྲིད་དེ། འགན་འཁྲི་ཞིག་གིས་ལྕག་གིས་སྐུལ་ཏེ་། ངས་ཁེར་རྐྱང་གིས་མནར་
བའི་སེམས་འདི་འདྲུད་ཀྱིན། ཨ་ཐང་ཆད་པའི་ལུས་འདི་སྐྱོར་ནས། རྒྱང་རིང་
གི་འཐབ་གྲོགས་མང་པོའི་གོམ་སྒྲར་ཉན་བཞིན། ཐག་རིང་ཐག་རིང་ཞིག་གི་
འོད་སྣང་དེ་ལ་ཕྱོགས་ནས་མུ་མཐུད་ལམ་དུ་ཆས།
23



གནམ་ལོ་འདིའི་དབྱར་དུས་འདི་ལ་ལས་སྨོན་སྟོང་སྐུད་ཀྱིས་འབྲེལ་ནས།
དམ་ཚིག་ཞགས་པ་ཡིས་བཅིངས་ཏེ། སེམས་མཐུན་གྱི་གྲོགས་པོ། ལས་སྨོན་གྱི་
འཐབ་གྲོགས་ཁྱེད་རྣམས། སེམས་ཁམས་ཀྱི་ཞིང་ས་ལྷ་ལྡན་གནའ་བོའི་གྲོང་
འདིར། དགུན་དུས་ཁ་བ་ལྟ་བུའི་དཔྱིད་དུས་མེ་ཏོག་ཇི་བཞིན་མཇལ་བྱུང་།
ང་ཚོ་མཇལ་དུས། ཡུལ་ལུང་དང་ན་ཚོད་ཀྱི་ཁྱད་པར་ཆེ་ཡང་སེམས་ཁམས་ཀྱི་
བར་ཐག་མེད་པ། ལས་རིགས་ཀྱི་དབྱེ་བ་མང་ཡང་དམིགས་ཡུལ་ལ་འགལ་བ་
མེད་པས། ང་ཚོས་ལོ་ཟླའི་ཁ་དོག་གླེང་ལ་སེམས་ཀྱི་རྨ་ཁ་ཡང་གླེང་། ང་ཚོས་
འཚོ་བའི་ངོ་རིས་གླེང་ལ་སྒྱུ་རྩལ་གྱི་རྨི་ལམ་ཡང་གླེང་། ང་ཚོས་རྩྭ་ཐང་དུ་གྲགས་
པའི་འབྲོང་རྒོད་ཀྱི་རྨིག་སྒྲ་གླེང་ལ། ཐང་རྒོད་དང་བྱེ་ཐང་ན་གསལ་བའི་ནོར་
གནག་གི་རྨིག་རྗེས་ཀྱང་གླེང་ཞོར། ཕ་སྐད་གཙང་མ་ཞིག་གིས་མེས་པོའི་གཏམ་
རྒྱུད་བཤད་ཆོག་ལ། ལྷག་བསམ་སེམས་པ་མང་པོས་མ་འོངས་ཀྱི་མཛེས་རིས་
ཤིག་ཀྱང་འཐེན་ཆོག
དེའི་ཚེ་ན་དེའི་དུས་ན། ཡུན་རིང་བག་ལ་ཉལ་བའི་སེམས་པ་མང་པོ།
མེ་ཐབ་སྟེང་གི་ཇ་ཁུ་བཞིན་དུ་ལྷོག་ལྷོག་ལ་འཁོལ་ཆོག་ལ། རྩྭ་ཐང་ཐོག་གི་མེ་
ཏོག་བཞིན་དུ་ལྷུག་ལྷུག་ལ་བགད་ཆོག ཡིད་འོང་ཕུགས་འདུན་མང་པོ་བྱིའུ་ཁྱུ་
བཞིན་དུ་རྒྱང་རིང་ལ་འཕུར་ཆོག་ལ། དྲན་སྣང་ལ་འཁོར་བའི་གཏམ་རྒྱུད་མང་
པོ། འཇའ་ཚོན་བཞིན་དུ་མཁའ་དབྱིངས་སུ་འཐེན་ཆོག ཡུན་རིང་ངལ་བའི་
སེམས་པ་མང་པོ་ལྷོད་པོར་གཉིད་ཆོག་ལ། ཁེར་ཁེར་བའི་རྣམ་ཤེས་མང་པོ་
འགྲོགས་སུ་སྡེང་ས་ཏེ། པེ་ཐོ་ཕེན་གྱི་ལས་དབང་གི་རོལ་དབྱངས་མཉམ་དུ་
འཁྲོལ་ཡང་བྱས་ཆོག
232



དེའི་ཚེ་ན། ང་ཚོའི། ཕུགས་འདུན་གྱི་ས་བོན་ལ་ཡིད་ཆེས་ཀྱི་མུ་གུ་
འབུས། རྒྱང་སྐྱོད་ཀྱི་ལམ་བུའི་མུན་པ་འོད་སྣང་གིས་གསལ། ཁེར་རྐྱང་གི་
འགྲུལ་བཞུད་ལམ་ལ་གདོང་གྲོགས་དང་གོམ་སྒྲ་མང་བས། ཐན་སྐྱོན་གྱིས་
མནར་བའི་བསམ་པའི་ཞིང་སར་སྦྲང་ཆར་གྱི་བདུད་རྩི་ལྷོག་ལྷོག་ལ་འཇོ
སྙིང་ཉེ་བའི་འཐབ་གྲོགས་ལགས། མཇལ་འཛོམས་ཀྱི་ནམ་ཟླ་འདི་ལྟར་
ཐུང་ཡང་། མཛའ་བཤེས་ཀྱི་ཆུ་རྒྱུན་རྟག་ཏུ་སྲུངས་རོགས། འཚོ་གནས་ཆེད་
ཡུལ་ལུང་སོ་སོར་བྲལ་ཡང་། ཐུན་མོང་གི་དམིགས་ཡུལ་མ་བརྗེད་སྙིང་དབུས་
སུ་འཇོག་མཛོད། འཐབ་གྲོགས། སྙིང་ཉེ་བའི་འཐབ་གྲོགས་ལགས། ང་ཚོ་
དངོས་པོའི་འབྱོར་ལྡན་པ་མིན་ཡང་བསམ་པའི་ལོངས་སྤྱོད་ཆེ་བ་བརྗེད་པ་མ་
གནང་། མ་འོང་གི་འགྲུལ་བཞུད་ལམ་བུར། ང་ལ་ཁེར་སྣང་དང་ཁག་སྣང་
ཞིག་འཆར་དུས་ངས་ཁྱེད་རྣམས་དྲན་ངེས་ལ། ཁྱེད་ལ་ཡུལ་ཡུལ་བའི་ཚོར་སྣང་
ཞིག་སྐྱེས་དུས། ཁ་བའི་འདབ་མ་ལྟ་བུའི། དཔྱིད་དུས་ཀྱི་མེ་ཏོག་ལྟ་བུའི། རྩྭ་
ཐང་གི་གཡང་དཀར་དང་ནོར་གནག་ལྟ་བུའི་འཐབ་གྲོགས་འདི་རྣམས་དྲན་
པའི་ལམ་དུ་སྒོམ་དང་། དེས་རྒྱང་སྐྱོད་ཀྱི་དུང་སྒྲ་དང་མུན་ཁྲོད་ཀྱི་མར་མེ་ལྟ་
བུའི་ལམ་སྟོན་བྱེད་ངེས་ལ། སྙན་དབྱངས་རོལ་མོ་དང་མེ་ཏོག་གི་སྦྲང་རྩི་ལྟ་བུའི་
སེམས་ཀྱི་ཚོར་སྣང་དང་། ཨ་མའི་པང་ཁའམ་མཛའ་མོའི་བྲང་ཁ་ལྟ་བུའི་ཡིད་ཀྱི་བདེ་
སྣང་ཞིག་བྱིན་ནས། ང་ཚོ་ཐག་རིང་གི་རྩོམ་རིག་ཕོ་བྲང་དེའི་ཕྱོགས་སུ་ཁྲིད་ངེས།
སྙིང་ཉེ་ཞིང་ཡིད་མཐུན་པའི་འཐབ་གྲོགས་ཚོ། བཀྲ་ཤིས་ཁ་གཡང་གིས་
འཐེན་པའི་མ་འོང་འཚོ་བའི་ལམ་བུར། མཛེས་སྡུག་རྩོམ་རིག་གི་ཕོ་བྲང་དེའི་
ནང་ང་ཚོ་སླར་ཏུ་མཇལ་བའི་སྨོན་འདུན་འདི་མཛེས་ཨང་།
，
༔ ༔་
233



ལམ་འཕྲད་འགྲུལ་པ།
ཁ་སྔོན་གཞེས་རྩེར་ཕྱིར་ལོག་བྱེད་པའི་ལམ་བར་དུ་བློ་གྲོས་ཟེར་བའི་
འགྲུལ་པ་ཞིག་འཕྲད་བྱུང་། དེ་དུས་ང་ལྷ་སའི་ནུབ་ཕྱོགས་རླུང་ས་འཁོར་འབབ་
ཚུགས་སུ་འགྲུལ་སྐྱེལ་རླངས་འཁོར་གྱི་པ་སེ་ཉོ་བར་སོང་བས། པ་སེ་འཚོང་
སའི་སྒེའུ་ཁུང་གི་འཁྲིས་སུ་བསླེབས་སྐབས། དེ་གར་སྐལ་པར་སྒྱེ་མོ་ཆེན་པོ་
ཞིག་དང་ལག་རེ་རེར་ལྟོ་ཕད་ཆེ་ཆུང་མི་འདྲ་བ་རེ་ཐོགས་པའི་འགྲུལ་པ་ཞིག་
འབྱོར་སོང་། བལྟས་ཚོད་ལ་ཁོའི་འཁུར་བུ་རྣམས་ལྗིད་པོ་ཡོད་ཚོད་འདུག
ཚོད་དཔག་བྱས་ན་ཁོ་ནི་ལོ་ན་བཞི་བཅུ་ཡོལ་ནས་ལྔ་བཅུར་ཉེ་བ་ཞིག་མིན་ནམ་
སྙམ། ཁོས་དབུགས་འཚང་བཞིན་དུ་ང་ལ་ལྟས་ཏེ་“ རྒན་ལགས། གཞིས་རྩེར་
འགྲོ་བའི་རླངས་འཁོར་གྱི་པ་སེ་ཉོ་ས་འདི་གར་ཡིན་ནམ” ཞེས་དྲིས་བྱུང་བས་
ངས་“ རེད་” ཅེས་ལན་བཏབ་མ་ཐག ཡང་ཁོས་“ རྒན་ལགས་ཁྱེད་རང་
གཞིས་རྩེར་ཕེབས་མཁན་ཡིན་ནམ་” ཟེར། ངས་ཁོ་ལ་ལྟ་ཙམ་བྱེད་པ་དང་
མཉམ་དུ་ཡིན་ཞེས་སྨྲས་པས། ཁོས་ལག་གི་ལྟོ་ཕད་གཉིས་པོ་ས་ལ་བཞག་ནས་
“ རྒན་ལགས་ཀྱིས་མཁྱེན། བདག་ལའང་པ་སེ་ཞིག་མཉམ་དུ་ཉོ་རོགས་ཕྱག་
དངུལ་ལམ་སེང་འཕུལ་ཆོག” ཟེར་བས་ངས་པ་སེ་གཉིས་ཉོས་ནས་གཅིག་ཁོ་ལ་
234



ང་རང་རླངས་འཁོར་ནང་འཛུལ་ནས་མི་རིང་བར་ཁོ་པའམ་འཛུལ་
བྱུང་། ང་གཉིས་ཀྱི་རྐུབ་འདེགས་མཉམ་གཤིབ་ཡིན་པས། ཁོ་པ་རྐུབ་འདེགས་
ཐོག་བསྡད་མ་ཐག་ང་གཉིས་ཡུན་རིང་གཤིབ་པའི་གྲོགས་པོའམ་ངོ་ཤེས་རྙིང་པ་
ལྟར་ལམ་སེང་སྨྲ་སྒོ་ཕྱེས་ཏེ་སྐད་ཆ་ཤོད་འགོ་ཚུགས། ང་རང་ནི་རྒྱུན་པར་སྐད་
ཆ་ཤོད་རྒྱུར་དེ་ཙམ་མི་དགའ་ལ་ལྷག་པར་དུ་འདྲིས་གཤིབ་མེད་པའི་མི་ཞིག་
དང་དེ་བས་ཀྱང་དེ་ལྟར་ཡིན་པས། སེམས་ནང་མི་འདིའི་ཀླད་པ་ཐང་ཐང་ཨེ་
ཡིན་སྙམ་པ་ཞིག་བྱུང་། རླངས་འཁོར་ལ་བསྡད་ནས་གང་ཙམ་སོང་རྗེས།
ངས་ཁོ་པ་ནི་སྨྲ་ལྕེ་བདེ་ལ་འདྲིས་བདེ་གཤིབ་བདེའི་མི་ཞིག་ཡིན་པ་ཤེས།
རླངས་འཁོར་ནང་འཛུལ་བ་ནས་ གཞིར་རྩེར་མ་བསླེབས་བར་ཁོའི་
གཏམ་ལ་རྫོགས་རྒྱུ་མི་འདུག་པས། ང་རང་ཡང་ཁོ་དང་མཉམ་དུ་གཏམ་གླེང་
ལ་མགོ་འཁོར། རྒྱུན་པར་ང་རང་ཐག་རིང་ལ་འགྲོ་དུས་ལམ་ཕྱེད་ཙམ་ནས་
རང་དབང་མེད་པར་གཉིད་ཀྱི་དྲ་བར་ཚུད་དེ་ཇི་ལྟར་སོང་བའམ་མི་རྟོགས་མོད།
དེ་ཉིན་ཁོ་པའི་གཏམ་གླེང་ལ་ཉན་པ་བཞིན་དུ་ཉན་འདོད་ཆེ་ལ་སྐབས་རེ་
སེམས་སྐྱོ་སང་ངེ་དང་། དུས་དུས་ལ་ཡིད་དགའ་ལྷང་ངེར་བཏང་བས། ལམ་
བར་གཉིད་ཀྱི་གཡའ་ཙམ་མེད་པ་མ་ཟད་སྔར་དང་མི་འདྲ་བར་ལམ་ཐག་ཧ་
ཅང་ཐུང་བའི་སྣང་བ་ཞིག་བྱུང་། །
ང་རང་གི་མིང་དང་ལས་གནས། དེ་བཞིན་ཕ་ཡུལ་སོགས་ལྷ་ས་ནས་མ་
ཐོན་གོང་ཁོ་པར་བཤད་ཟིན་ཡང་། ལམ་ཕྱེད་སྙེ་མོའི་མཚམས་ཀྱི་ཟ་ཁང་དེར་
ཁ་ལོ་བ་དང་འགྲུལ་པ་ཁག་ཅིག་གུང་ཟས་སྐབས། ཁོའི་མིང་ལ་བློ་གྲོས་ཟེར་བ་
དང་། གཞིས་རྩེ་གྲོང་ཁྱེར་གྱི་ཉེ་འགྲམ་ཤང་ཞིག་གི་ཞིང་པ་ཡིན་པ་གཞི་ནས་
235



ཤེས་བྱུང་ཡང་ཁོའི་ལོ་གྲངས་ངས་ཚོད་དཔག་བྱས་པ་ལྟར་བཞི་བཅུ་ཡོལ་
ནས་ལྔ་བཅུར་ཉེ་བ་ཞིག་མ་ཡིན་པར། གསུམ་བཅུ་ཡོལ་ནས་བཞི་བཅུར་ཉེ་བ་
ཞིག་ཡིན་འདུག་པ་དེ་ངའི་བློ་ཡུལ་ལས་ཡོངས་སུ་འདུས།
ཁོས་ངའི་ལོ་གྲངས་དངོས་ཤེས་དུས་ཐོག་མར་ཧ་ཅང་ཡིད་ཆེས་དཀའ་
བའི་མིག་མདའ་ཞིག་ང་ལ་ཡུན་རིང་འཕེན་རྗེས། ཧང་སངས་སངས་ངང་དུ་
“ རྒན་ལགས་དགུང་གྲངས་འདི་འདྲར་བསླེབས་ཡོད་གསུངས་ན་དངོས་ནས་
ཡིད་ཆེས་ཐབས་མི་འདུག སུས་ལྟས་ཀྱང་དགུང་གྲངས་གསུམ་བཅུ་སོ་གྲངས་
ཙམ་ཞིག་རེད་སྙམ་པ་རང་འདུག རྒན་ལགས་ལས་ང་རང་ལོ་གྲངས་བཅུ་ཙམ་
གྱིས་གཞོན་པ་ཡོད་ནའང་ང་རང་རྒན་ལགས་ཀྱི་འཁྲིས་སུ་བསྡད་ན་ཕ་རྒན་ཞིག་
གི་ཚུལ་དུ་མི་འདུག་གམ་” ཟེར་བས། ངས་བསྟུན་མཁས་ཀྱིས་“ དེ་འདྲ་ག་ལ་
སྲིད། ཁྱེད་རང་ཞལ་ཤོང་ཚ་པོ་ཞིག་འདུག་” ཅེས་བཤད་པ་ཙམ་ལས་གསལ་
བཤད་དང་དག་འབུད་གང་ཡང་བྱས་མེད་ལ་བྱེད་པའི་དགོས་པ་ཡང་མི་འདུག་
ཁོ་པས་“ མ་གཞི་ང་ཚོ་ཞིང་པ་ཟེར་བ་འདི་འདྲ་རེད། ལོ་གཅིག་དུས་
བཞིར་སྡུག་ལས་ཁག་ལ་ཚར་རྒྱུ་རྫོགས་རྒྱུ་མེད་ལ་སེམས་ཁྲལ་ཆེ་བ་མ་ཟད།
ཟས་གོས་གང་གི་ཐད་ནས་ཀྱང་ཁྱེད་ཚོ་རྒྱལ་ཁབ་ཀྱི་ལས་བྱེད་དང་བསྡུར་ཐབས་
མེད་པས་མདོ་འདི་འདྲ་ཞིག་ལས་ག་ལ་ཡོང་” ཟེར་བར། ངས་“ དེང་སྐབས་
ཞིང་པའི་འཚོ་བ་ཡག་པོ་ཡོད་པ་མ་ཡིན་ནམ། ཁག་པོ་འདི་འདྲ་རང་ད་ཨེ་ཡོད།
ད་ཆ་རྒྱལ་ཁབ་དང་སྲིད་གཞུང་ནས་ཞིང་འབྲོག་མི་དམངས་ཀྱི་འཚོ་གནས་ལ་
སེམས་ཁུར་དང་གཟིགས་སྐྱོང་ཆེན་པོ་གནང་གི་འདུག གཞུང་ལམ་གཡས་
གཡོན་གྱི་ཞིང་པའི་སྡོད་ཁང་འདི་ཚོར་ལྟོས་དང་། ཉམས་དང་སྡོད་སྣང་དོད་
236



པོ་གང་འདྲ་མི་འདུག་གམ། སྡོད་ཁང་འདི་འདྲ་གཞུང་གི་ལས་བྱེད་པ་མང་པོ་
ཞིག་ལའང་ཡོད་ཚོད་མ་རེད། དང་པོའི་གཏམ་དཔེར་རྒྱུ་ལམ་འགྲུལ་པས་
བལྟས་ན་ཆོ་ལོ་ཉི་མས་དྲོ་བ།	ཆོ་ལོ་ང་རོས་བྱས་ནས་བྲག་ལ་རླུང་བུ་ལྡང་བ་
ཟེར་བ་ལྟར་རེད། གཞུང་གི་ལས་བྱེད་ནང་དུའང་ལས་ཀའི་འཇོན་ཐང་དང་
རིག་གནས་མཐོ་དམན། དཔལ་འབྱོར་གྱི་དྲག་ཞན་སོགས་ཀྱི་ཁྱད་པར་དང་
འགྲན་བརྩོད་ཆེན་པོ་ཡོད་ལ། ལས་བྱེད་མང་པོ་ཞིག་ཨར་འདམ་ལས་གྲུབ་པའི་
ཐོག་བརྩེགས་ཅན་གྱི་སྡོད་ཁང་ནང་བསྡོད་པ་དང་། ཡར་འགྲོ་མར་འགྲོའི་
སྐབས་རང་རང་སྒེར་གྱི་རླངས་འཁོར་བཏང་སྟེ། ལྟ་བའི་ཚེ་ན་ཉམས་དང་ལྡན་
ཡང་དོན་དངོས་ཐོག་བལྟས་ཚོད་ཀྱི་སྐྱིད་པོ་དང་གནས་བཟོད་བདེ་པོ་དེ་འདྲ་
ཡོད་རྒྱུ་མ་རེད། ལས་བྱེད་མང་པོ་ཞིག་དེང་སྐབས་འགྲན་བརྩོད་ཀྱིས་མ་བཞག་
པར་དངུལ་བུན་མང་སྟབས། ད་ཆ་དངུལ་བུན་གཡར་སྐབས་ཁ་ཐེག་བྱེད་
མཁན་གྱི་ལས་བྱེད་པ་ཞིག་རྙེད་ཁག་པོ་འདུག” ཅེས་སེམས་གསོའི་ཚུལ་དུ་སྨྲས་
པ་ཡིན།
ཁོས་མགོ་བོ་ལྕོག་ལྕོག་ངང་“ རེད་རེད། རྒན་ལགས་ཀྱིས་གསུངས་པ་དེ་
བདེན་པ་རེད། དེང་སྐབས་རྒྱལ་ཁབ་ལས་བྱེད་པ་མང་པོས་ཞིང་པའི་གསེར་
བྱང་དང་དངུལ་བྱང་གཡར་ཏེ་སྡོད་ཁང་དང་རླངས་འཁོར་ཉོ་ཆེད་དངུལ་ཁང་
ནས་དངུལ་བུན་གཡར་གྱིན་འདུག ང་ཚོ་ཞིང་འབྲོག་པའི་ངོས་ནས་བཤད་ན་
རྒྱལ་ཁབ་དང་སྲིད་གཞུང་ནས་མ་ཁྱབ་པ་མེད་པའི་ཐུགས་འཁུར་གནང་སྟེ།
སྡོད་ཁང་ཞན་པར་སྡོད་ཁང་ཉམས་བཟོའི་རྣམ་གྲངས་དང་། ཞིང་ལས་འཕྲུལ་
ཆས་མེད་པར་ཞིང་ལས་འཕྲུལ་ཆས་རྣམ་གྲངས་ཀྱི་རྒྱབ་སྐྱོར། དེ་བཞིན་ཆུ་རྫིང་
237



དང་ཆུ་ཡུར་སོགས་ཞིང་ནང་གཞི་རྩའི་འཛུགས་བསྐྲུན་གྱི་རྣམ་གྲངས། ཞིང་
པའི་ས་ཞིང་དང་རྩྭ་ཁ། ནགས་ཚལ་སོགས་ལ་ལོ་ལྟར་ཁ་གསབ་གནང་གི་
འདུག་ལ། ཞིང་པའི་བུ་ཕྲུག་སློབ་གྲྭ་ཆེན་མོར་མ་ཚུད་བར་སློབ་ཡོན་འཇལ་མི་
དགོས་ལ། སློབ་གྲྭ་ཆེ་མོར་ཚུད་རྗེས་ད་དུང་སློབ་ཡོན་གྱི་ཁ་གསབ་སོགས་ཀྱིས་
ལྟ་རྟོགས་གང་ལེགས་གནང་གི་འདུག དེས་མ་ཚད་སློབ་གྲྭ་ཆུང་བའི་སློབ་ཕྲུག་
ཡིན་ཚེ་རྒྱུན་དུ་ཟས་གོས་སྡོད་གསུམ་གཞུང་ནས་འགན་ལེན་བྱེད་ཅིང་། གུང་
གསེང་གི་དུས་ལའང་འབྲས་དང་གྲོ་ཞིབ་ལ་སོགས་པའི་ཟ་བཅའ་མང་པོ་བགོས་
འགྲེམས་གནང་གི་འདུག ད་དུང་རྒན་འཁོགས་ལོ་ན་དྲུག་བཅུ་ཡན་ལ་རྒན་
གསོའི་གླ་ཕོག་དང་། མཉམ་ལས་སྨན་བཅོས་ཀྱི་ཁ་གསབ་སོགས་གནང་བས་
བཀའ་དྲིན་ཕ་མ་ལྟ་བུས་ཞུ་དགོས་གཏན་ནས་མི་འདུག་མོད། བར་དུ་སྲིད་
ཇུས་ལག་བསྟར་བྱེད་མཁན་འགའ་རེས་སྲིད་ཇུས་གཞིར་བཞག་དོན་འཁྱོལ་མི་
བྱེད་པར་ངོ་དགའ་ཕྱོགས་ཞེན་གྱིས། ང་ཚོ་ཞིང་པའི་ཁེ་དབང་ལ་གནོད་ཚེ་
གཏོང་བའི་གནས་ཚུལ་ཡང་འདུག ང་ཚོའི་གྲོང་ཚོར་ཆ་བཞག་ན་ད་ཆ་ས་ཞིང་
མང་པོ་ཞིག་གཞུང་གི་འཛུགས་བསྐྲུན་ནང་ཤོར་ཡང་། རྒྱལ་ཁབ་ཀྱི་གཏན་
འབེབས་བཞིན་ས་ཞིང་གི་ཁ་གསབ་དངུལ་ལག་བསྟར་དོན་འཁྱོལ་བྱེད་ཁག་པོ་
འདུག ཁྱེད་རང་གིས་གསུངས་དང་། དེ་འདྲ་བྱས་ན་ང་ཚོ་ཞིང་པ་སྙིང་རྗེ་གི་
མ་རེད་དམ།” ཟེར་ནས་དབུགས་རིང་ཞིག་བཏང་སོང་བས་ཁོ་ནི་དེ་བས་ཀྱང་
རྒད་ཉམས་དོད་པའི་ཚུལ་དུ་སྣང་།
ངས་ཁྱེད་ཚོའི་ས་ཞིང་གི་ཁ་གསབ་ད་དུང་དོན་ཁྱོལ་བྱས་མ་བྱུང་ངམ་
ཞེས་དྲིས་པས། ཁོས་ན་ནིང་གཞི་ནས་བྱུང་བ་རེད། དེའང་ཤེས་བྱ་ཡོད་ལ་
238



ཁྲིམས་ལུགས་ཀྱི་འགྲོ་སྟངས་ཤེས་མཁན་གྱི་ན་གཞོན་ཞིང་པ་ཚོའི་སྣེ་ཁྲིད་འོག
ཁྲིམས་ལུགས་བཞིན་རིམ་པས་གོང་གཏུགས་བྱས་རྗེས་ན་ནིང་གཞི་ནས་དོན་
འཁྱོལ་བྱུང་སོང་། དེ་སྔའི་གྲོང་ཚོའི་འགོ་ཁྲིད་མང་ཆེ་བ་ལོ་ན་མཐོ་ལ་རིག་
གནས་མེད་པ་མ་ཟད། ཁྲིམས་ལུགས་ཁྲིམས་སྲོལ་གྱི་ཤེས་བྱ་དང་དེང་སྐབས་
ཁྲིམས་ལུགས་ཀྱི་འགྲོ་སྟངས་མི་ཤེས་སྟབས། ཞིང་པའི་ས་ཞིང་གི་ཁ་གསབ་
སོགས་གྲོང་ཚོའི་ལས་དོན་མི་ཉུང་བ་ཞིག་ནང་ནུས་པ་མི་ཐོན་པར་མང་ཚོགས་
ཀྱི་བསམ་འཆར་མང་བས། གྲོང་ཚོར་བཅའ་སྡོད་ལས་དོན་ཚོགས་ཆུང་གིས་
མང་ཚོགས་ཀྱི་བསམ་ཆར་བཞིན་ཤེས་བྱ་ཡོན་ཏན་དང་ལས་ཀའི་འཇོན་ཐང་ཆེ་
བ། ཁྲིམས་ལུགས་ཁྲིམས་སྲོལ་གྱི་ཤེས་བྱ་དང་འགྲོ་ལུགས་འགྲོ་སྟངས་ཤེས་
མཁན་ན་གཞོན་གྲོང་ཚོའི་འགོ་ཁྲིད་ཀྱི་ལས་གནས་ཐོག་འདེམས་བསྐོ་བྱས་རྗེས།
གྲོང་ཚོའི་ལས་དོན་ཀུན་ལ་གསོན་ཤུགས་གསར་པ་ཞིག་རྒྱས་པ་མ་ཟད། གྲོང་
ཚོའི་སྤྱི་ཁང་དང་སྒྲིག་ཆས། གྲོང་ཚོའི་འགྲོ་ལམ་དང་འཐུང་ཆུ། འགྲིམ་འགྲུལ་
ཡོ་བྱད། དེ་བཞིན་རིག་གནས་འཚོ་བ་སོགས་ཕྱོགས་གང་ཅིའི་ཐད་ནས་འཕེལ་
བྱས་ཆེན་པོ་བྱུང་ཡོད་། དངོས་ནས་མི་ལ་ཤེས་བྱ་ཡོན་ཏན་མེད་ན་འཇིག་རྟེན་
འདིའི་སྟེང་དུ་དཔུང་པ་འདྲ་མཉམ་གྱིས་འཚོ་དཀའ་བ་ཞིག་རེད་འདུག་ལ། སྤྱི་
ཚོགས་འཕེལ་རྒྱས་ཀྱི་རྗེས་ཟིན་ཐབས་ཀྱང་མི་འདུག ང་ཚོའི་གྲོང་ཚོའི་ལས་
བྱེད་རྒན་གྲས་དེ་རྣམས་དེ་སྔ་གྲོང་ཚོའི་ནང་ཨ་ཡོད་ནང་གི་ད་ཡོད་དང་སྒོ་ངའི་
ནང་གི་སེར་རིལ་ལྟ་བུ་ཡིན་ཡང་། ཤེས་བྱ་ཡོན་ཏན་མེད་ཙ་ན་དེང་དུས་སྤྱི་
ཚོགས་འཕེལ་རྒྱས་ཀྱི་རྗེས་མི་ཟིན་པའམ། ན་གཞོན་ཤེས་ལྡན་ཚོའི་རྗེས་སུ་ལུས་
པས་བསམ་ཆར་འདྲ་མིན་ཡོང་གི་ཡོད་ལ། སྤྱི་ཚོགས་འཕེལ་རྒྱས་ཀྱི་དགོས་མཁོ་
239



༣
པ ས བ
སྐོང་ཐུབ་ཀྱི་མེད།
དེ་སྔ་ང་རང་སློབ་གྲྭར་འགྲོ་འདོད་ཆེ་ཡང་ཕ་མ་གཉིས་ནས་མིག་མདུན་
གྱི་ཁེ་ཕན་ཆུང་ཆུང་དེ་རང་བསམས་ཏེ་སློབ་གྲྭར་མ་བཏང་བས། ད་ཆ་གནས་
བབ་འདི་འདྲ་ཞིག་ལ་ལྷུངས་པ་རེད། སྐབས་དེའི་ན་ཟླ་ན་མཉམ་ཚོ་སློབ་གྲྭ་
འགྲིམས་མཐར་མང་ཆེ་བ་ཤེས་རྒྱ་ཆེ་ཆུང་ལ་མ་ལྟོས་པར་རིག་གནས་ཡོད་མཁན་
ཤ་སྟག་ཡིན་ཞིང་། མང་པོ་ཞིག་རྒྱལ་ཁབ་ཀྱི་ལས་བྱེད་པར་གྱུར་བ་དང་ལ་ལའི་
མིང་གྲགས་ཀྱང་ཆེན་པོ་འདུག དངོས་ནས་སློབ་གྲྭར་འགྲོ་མ་ཐུབ་པ་དེས་ངའི་
མི་ཚེ་གང་པོར་གྱོང་གུད་ཆེན་པོ་བཟོས་འདུག ད་ཆ་ཤེས་བྱ་ཡོན་ཏན་མེད་དུས་
མི་གཞན་དང་དཀའ་ལས་གཅིག་པ་བརྒྱབ་ནའང་ཐོབ་བྱ་དང་ཡོང་འབབ་འདྲ་
གི་མི་འདུག་ལ། དེ་བཞིན་ལས་ཐོ་འགོད་མི་ཤེས་པ་དང་ལས་ཀའི་གན་རྒྱ་
སོགས་མི་ཤེས་སྟབས་གྱོང་གུད་ཆེ་བ་མ་ཟད། རྒྱ་རིགས་ཀྱི་ལས་གྲྭར་སོང་ན་རྒྱ་
སྐད་དང་རྒྱ་ཡིག་མ་ཤེས་ཚེ་དཀའ་ངལ་དེ་བས་ཆེ་བ་ཕྲད་ཀྱི་འདུག དེ་འདྲ་
མཐོང་དུས་ངས་ཕ་མ་གཉིས་ལ་ཁོང་ཁྲོ་གཏིང་ནས་ཟ་གི་འདུག །
ཤེས་ཡོན་མེད་པའི་དཀའ་ངལ་དང་གྱོང་གུད་འདི་འདྲ་མྱོང་དགོས་དུས་
ང་རང་གི་བུ་ཕྲུག་ཚོས་ཀྱང་ཕམ་ཁ་འདི་འདྲ་ཉོ་མི་དགོས་པའི་ཆེད། སློབ་གྲྭར་
བཏང་ནས་ཤེས་ཡོན་སྦྱོང་རྒྱུར་སྐུལ་ལྕག་ཆེན་པོ་བྱེད་ཀྱི་ཡོད། ང་རང་ལ་ཕྲུ་གུ་
བུ་གཅིག་དང་བུ་མོ་གཉིས་ཡོད། མ་གཞི་ནང་ལ་ངལ་ནུས་ཞན་པས་ལས་
རོགས་ལ་དགོས་གལ་ཆེ་ཡང་། ཚང་མ་སློབ་གྲྭར་བཏང་བས་མ་ཚད་ཚང་མར་
ཁྱེད་ཚོ་རང་ཉིད་ནས་འཇོན་ན་ང་གཉིས་ཕ་མ་གཉིས་ནས་དཀའ་ངལ་ག་ཚོས་
སྤྱད་དགོས་ཀྱང་གྱོད་པ་མི་འདུག ཁྱེད་ཚོ་ཚང་མ་སློབ་གྲྭ་ཆེ་མོ་མཐར་ཕྱིན་ན་
240



འོ་གཉིས་ཕ་མ་གཉིས་ནས་སྡོད་ཁང་འདི་དང་སྒོ་ཕྱུགས་འདི་དག་ཚང་མ་
བཙོངས་ཏེ་སྤྲང་འཁྱམས་ལ་འགྲོ་དགོས་ཀྱང་འགྱོད་པ་སྤུ་ཙམ་ཡང་མེད། ཚང་
མས་ཤེས་ཡོན་སྦྱོང་གྱུར་མཐོང་ཆེན་བྱས་ནས་གཞུང་གི་ལས་བྱེད་པ་ཞིག་བྱེད་
ཐུབ་ན་གཡང་རྩེའི་སྟེང་ལ་ཡས་སྒྲོན་ཡིན་མོད། དེ་འདྲ་མ་བྱུང་ཡང་ང་གཉིས་
ཕ་མ་གཉིས་ལྟར་ཤེས་ཡོན་མེད་པའི་ལྐུག་པ་འདི་འདྲ་ཞིག་དང་། གཞན་དང་
དཀའ་ལས་གཅིག་པ་བརྒྱབ་ཡང་རིག་གནས་མེད་པའི་གྱོང་གུད་དེ་འདྲ་འཁུར་
མི་དགོས་པ་ཞིག་བྱེད་དགོས་ཅེས་སློབ་གསོ་ཡང་ཡང་བརྒྱབ་ཀྱི་ཡོད། དགའ་
འོས་པ་ཞིག་ལ་ཕྲུ་གུ་ཚང་མའི་སློབ་སྦྱོང་གི་སྦྱངས་འབྲས་ཀྱང་ཡག་པོ་ཡོད་ཟེར།
དེ་དུས་ཁོའི་བཞིན་ལས་དགའ་སྣང་གི་ཐོག་བློ་ཡིད་ཚིམ་པའི་འཛུམ་ཆུང་མེ་ཏོག་
འདྲ་བ་ཞིག་མངོན་བྱུང་།
ཁོའི་མེ་ཏོག་བཞད་འདྲའི་འཛུམ་ཆུང་དེས་ངའི་གྲང་ཅག་ཅག་གི་སེམས་
ལ་དྲོད་སྣང་ཞིག་སྦྱིན་ཞིང་། ཁོས་སྨྲས་པའི་གཏམ་དེ་དག་གི་ང་རང་ལ་སེམས་
འགུལ་ཆེན་པོ་ཐེབས་བྱུང་། སེམས་འགུལ་ཐེབས་དགོས་པའི་བློ་གྲོས་ཀྱི་གཏམ་
དེ་དག་ཉན་བཞིན་ཉན་བཞིན། འཇིག་རྟེན་འདིར་འཚོ་བཞུགས་སྐབས་ང་ཚོ་
བུ་ཕྲུག་ཚོའི་ཆེད་དུ་བསམ་ཡུལ་ལས་འདས་པའི་དཀའ་ངལ་མང་པོ་སྐྱོན་མྱོང་
བའི་བཀའ་དྲིན་ཞལ་དུ་མེད་པའི་ཕ་མ་གཉིས་པོ་དྲན་བྱུང་ལ། དྲན་ནས་ཀྱང་
ཕ་མ་གཉིས་ནས་ཁྱིམ་ཚང་གི་གཞིས་ཁུངས་ཀྱི་རྐྱེན་པས་སྐབས་དེའི་ཆབ་སྲིད་ཀྱི་
རླུང་རླབས་ནང་འཐབ་བརྩོད་རབ་དང་རིམ་པ་མྱངས་པ་རྣམས་ཀྱང་ལྷང་ལ་
དྲན་བྱུང་།
ངའི་ཨ་མ་ལགས་ནི་གཏམ་ཡིག་རྩིས་མི་མཁྱེན་པའི་འབྲོག་ཁུལ་གྱི་བུད་
241



མེད་དཀྱུས་མ་ཞིག་ཡིན་ནའང་དཀའ་སྡུག་གི་ལོ་ཟླ་དེར། ལུས་སེམས་གཉིས་ཀྱི་
སྡུག་བསྔལ་ཁོག་ཏུ་མིད་དེ་ང་ཚོ་བུ་ཕྲུག་ཚོ་སློབ་གྲྭར་གཏོང་གནང་མཛད།
བདག་གི་དྲིན་ཅན་ཡུམ་ཆེན་གྱི་ལང་ཚོའི་མེ་ཏོག་མ་ཡལ་གོང་ནས་ཚེ་ལས་
འདས་རྗེས། ཡབ་དམ་པས་མ་འདས་མོའི་ཞལ་ཆེམས་བཞིན་དཀའ་ངལ་ཚང་
མ་རང་གི་ལུས་ཐོག་ཏུ་བཞེས་ཏེ། ང་ཚོ་བུ་ཕྲུག་ཚོ་མུ་མཐུད་སློབ་གྲྭར་གཏོང་
གནང་མཛད་པའི་འདས་དོན་དེ་རྣམས་མིག་ལམ་དུ་རི་མོའི་ཚུ་བཞིན་འཆར་
ནས། མིག་མདུན་གྱི་རང་གི་ལོ་ཚོད་དང་མི་མཉམ་པའི་བློ་གྲོས་ཟེར་བའི་ཞིང་
པའི་ཕོ་གཞོན་དེར་རང་གི་ཕ་མ་ལྟ་བུའི་དད་སེམས་ཤིག་ཀྱང་ངམ་ངམ་ཤུགས་
སུ་སྐྱེས་
བློ་གྲོས་ཟེར་བའི་ལམ་འཕྲད་འགྲུལ་པ་དེས་ང་ལ་བཞག་པའི་རྒྱུན་ལྡན་
མིན་པའི་བག་ཆགས་དེས། ངའི་སེམས་ཁམས་རླབས་རྒྱུན་བཞིན་ལྡིང་བྱུང་ལ་
སེམས་འགུལ་ཐེབས་དགོས་པའི་ཁོའི་གཏམ་གླེང་དེ་དག་གིས། ངས་ཐེངས་
དེའི་འགྲུལ་བཞུད་ལ་ཕྱིར་དྲན་ཡང་ཡང་བྱེད་དགོས་བྱུང་། ཕྱིར་དྲན་བྱེད་
ཐེངས་རེར་ང་འི་མིག་ལམ་དུ་ལྷང་ངེར་འཆར་བའི་རང་གི་ལོ་ཚོད་ལས་འདས་
པའི་སོ་ནམ་པ་དེའི་ངོ་རིས་དེས། ངས་ཁོ་རང་དང་འདྲ་བའི་ཤེས་བྱ་ཡོན་ཏན་
མེད་པར་དཀའ་ངལ་གཅིག་པ་སྤྱད་ཡང་གྱོང་གུད་མང་པོ་མྱོང་དགོས་པའི་སོ་
ནམ་པ་ཚོའི་འཚོ་བའི་ལམ་བུར་བསམ་ཤེས་བྱེད་དགོས་བྱུང་ལ། དཀའ་ངལ་གྱི་
གདོང་གཏུག་དྲག་ཀྱང་མེ་ཏོག་ལྟ་བུའི་ཕུག་བསམ་དང་མེ་ཏོག་ལྟ་བུའི་འཛུམ་
ཞལ་མཛེས་པའི་དྲིན་ཅན་ཕ་མ་དེ་ཚོའི་མི་ཚེའི་ལས་དབང་ལ་བསམ་ཤེས་བྱེད་
དགོས་བྱུང་། བློ་གྲོས་ཟེར་བའི་ལམ་བཞུགས་འགྲུལ་པ་དེ་དང་འཕྲད་རྗེས་
242



ངའི་སེམས་ནང་ཡུན་རིང་བག་ལ་ཉལ་བའི་ཚེ་འདས་ཀྱི་ཕ་མ་གཉིས་པོ་གློ་བུར་
དྲན་བྱུང་ལ། དྲན་ནས་ཀྱང་རང་ཉིད་དཀའ་སྡུག་གི་དམྱལ་བར་འཐིམ་ཡང་།
རང་ཕྲུག་བདེ་སྐྱིད་ལྷ་ཡུལ་དུ་འདྲེན་ཐུབ་ན་ཅི་མ་རུང་སྙམ་པར་བྱེད་ཅིང་།
དམིགས་ཡུལ་དེ་འདྲ་ཞིག་གི་ཕྱིར་དཀའ་ངལ་སྣ་ཚོགས་དང་ས་འཐབ་གནམ་
འཐབ་བྱེད་ཕོད་མཁན་གྱི་གནམ་འོག་ཕ་མ་མང་པོའི་བཀའ་དྲིན་དྲན་བྱུང་། །
བློ་གྲོས་ཟེར་བའི་འགྲུལ་པ་དེ་ནི་ངའི་ཆེས་མང་བའི་འགྲུལ་བཞུད་ནང་
གི་ཆེས་ཉུང་བའི་སྨྲ་བ་བདེ་ལ་བག་ཆགས་ཟབ་པའི་འགྲུལ་པ་ཞིག་རེད། མི་
ཡུལ་འདི་ཡི་སྟེང་དུ་རྫོགས་རྒྱུ་མེད་པའི་འགྲུལ་བཞུད་ཀྱི་ཁྲོད་དུ་གྲངས་ཀྱིས་མི་
ལང་བའི་འགྲུལ་པ་མང་པོ་ཞིག་གིས། རང་རང་གི་འཚོ་གནས་ཆེད་ཁ་ཕྱོགས་
མི་འདྲ་བའི་ཕྱོགས་སུ་རླབས་རྒྱུན་ལྟ་བུའི་དཀའ་སྡུག་ གི་གདོང་གཏུག་ སྟེ།
མཛེས་སྡུག་ལྡན་པའི་རྨི་ལམ་ཞིག་དང་དྲོད་སྣང་གིས་ཁེངས་པའི་གནས་ཁང་
ཞིག་གི་ཕྱོགས་སུ་འགྲུལ་བཞུད་ལ་བྲེལ་བཞིན་ཡོད་ཨང་།
བློ་གྲོས་ཟེར་བའི་འགྲུལ་པ་དེ་དང་འཕྲད་རྗེས། སྐབས་ཤིག་རིང་ངའི་
སེམས་ནང་བྱ་བ་ཅི་ཞིག་བྱེད་འཕྲོར་ལུས་པ་ལྟ་བུའི་ཚོར་སྣང་ཡ་མཚན་ཞིག་གི་
རླབས་རྒྱུན་རིམ་པར་འཕྱུར་ནས་འཇག་ཐབས་མི་འདུག་པས། དེ་རིང་ངས་
གློག་ཀླད་ཁ་ཕྱེས་ཏེ་འདས་སོང་གི་འགྲུལ་བཞུད་དེར་ཕྱིར་དྲན་དང་། བློ་གྲོས་
ཟེར་བའི་སོ་ནམ་པ་དེའི་གཏམ་ལ་དྲན་གསོ་བྱེད་ཀྱིན་ཐེངས་དེའི་འགྲུལ་བཞུད་
ནང་གི་གཏམ་རྒྱུད་ཐུང་ཐུང་འདི་ཡིག་ཐོག་ཏུ་ཕབ་དགོས་བྱུང་
བ་ར
243



ཨོ་ཀོག
ང་རང་གྲོང་ཚོར་བཅའ་སྡོད་ལ་མ་ཐོན་གོང་། ཐེངས་གོང་མར་གྲོང་
ཚོར་བཅའ་སྡོད་ལས་མི་ཚོའི་ངག་ནས་“ ཨོ་ཀོག” ཅེས་པའི་མིང་དེ་མང་དུ་ཐོས་
མྱོང་། ཁོ་ཚོས་གླེར་བར་གཞིགས་ན་ཨོ་ཀོག་ཅེས་པའི་མི་དེ་ལོ་ན་ལྔ་བཅུ་ཡོལ་
ཙམ་གྱི་བྱ་བྱེད་གླེན་ལྐུག་ཅན་གྱི་ཕོ་ཧྲེང་ཡ་མཚན་ཅན་ཞིག་ཡིན་ཚོད་འདུག ཁོ་
ཚོས་“ ཨོ་ཀོག་” ཟེར་བའི་གླེན་ལྐུག་ཅན་གྱི་མེ་དེའི་བྱ་བྱེད་མང་པོར་ཡ་མཚན་
མཚན་དང་དགོད་བྲོ་བྲོ་བྱེད་པས། གཅིག་ནས་དེ་སྔ་ངས་ཐོས་མ་མྱོང་བའི་
“ ཨོ་ཀོག་” ཟེར་བའི་ཡ་མཚན་ཆེ་བའི་མིང་དེ་འདྲ་ཞིག་དང་། གཉིས་ནས་
གཞན་དང་མི་མཚུངས་པའི་ཁོའི་བྱ་བྱེད་དེ་དག་གིས། ངའི་སེམས་ནང་ཡང་
སྙིང་མི་དེ་ཇི་ལྟ་བུ་ཞིག་ཡོད་དམ་སྙམ་པའི་རྟོགས་འདོད་ཞིག་དབྱར་གྱི་མཚོ་མོ་
བཞིན་དུ་རྒྱས་ཏེ། མི་དེ་དང་མགྱོགས་ཙམ་མཐུག་ན་སྙམ། ན་ནིང་དབྱར་ཟླ་
དྲུག་པར་གྲོང་ཚོར་བཅའ་སྡོད་ཀྱི་ལས་མི་བརྗེས་རེས་སྐབས། ང་རང་གྲོང་ཚོར་
བཅའ་སྡོད་ལས་དོན་ཚོགས་ཆུང་གི་ཁུངས་མིར་བྱས་ཏེ་གྲོང་ཚོར་བཅའ་སྡོད་
བྱས། ང་ཚོ་གྲོང་ཚོར་འབྱོར་རྗེས་ཨོ་ཀོག་ཟེར་བའི་མི་དེ་དང་དངོས་སུ་མཐུག་
བྱུང་བ་མ་ཟད། ངས་ཁོ་ལ་རྒྱུས་ལོན་གང་ལེགས་བྱས་པ་ཡིན། ཁོ་ནི་ཕོ་ཧྲེང་
ཡིན་པ་དང་ངའི་དེ་སྔའི་བསམ་ཚོད་ལྟ་བུའི་མི་གླེན་ལྐུག་དེ་འདྲ་ཞིག་རེད་མི་
，
244



འདུག ཁོ་དང་ཐོག་མར་མཐུག་དུས་དབྱར་ཟླ་བདུན་པའི་ཉིན་གུང་ཞིག་ཡིན་
མོད། ཁོས་སྨད་དུ་སྲིང་བེལ་བར་གཙངས་ཀྱི་དོར་མ་མཐུག་པོ་ཞིག་དང་།
སྟོད་དུ་སྦ་ལན་གཉིས་བརྩེགས་ཀྱི་ཐོག་སྟོད་ཐུང་ནག་པོ་མཐུག་པོ་ཞིག གཞན་
ཡང་མགོ་བོར་དྲེག་པས་འོད་འཚེར་བའི་རྒྱ་གར་ཞྭ་མོ་རྫ་མདོག་ཞིག་གྱོན་འདུག
ཁོ་ནི་མི་རྒྱའུ་ཞིག་ཡིན་འདུག་ཅིང་གཅིག་བྱས་ན་རྒྱའུ་ཨོབ་ག་རྟགས་ཅན་ཞིག་ཀྱང་
ཡིན་ཚོད་རེད། ཁོས་ང་ཚོ་མཐོང་བ་དང་ང་ཚོར་ལྟ་ཙམ་བྱས་རྗེས། འཚེར་
སྣང་དང་བཅས་ངོ་གདོང་ས་ལ་ཕབ་ཚུལ་ནི་ངོ་ཚ་སྨིན་པའི་ན་ཆུང་བུ་མོ་ཞིག་
དང་ཀུན་ནས་མཚུངས། དེ་དུས་ངའི་སེམས་པར་ཁོ་ནི་མི་གཉོམ་ཆུང་ཞིག་ཡིན་
པའི་ཚོར་སྣང་ཞིག་བྱུང་། དེ་ནི་ཁོས་ང་ལ་བཞག་པའི་ཆེད་ཐོག་མའི་བག་
ཆགས་དེ་རེད། །
གཅིག
དེ་རྗེས་ངས་གྲོང་མི་ཚོར“ ཨོ་ཀོག་” གི་འབྲེལ་ཡོད་གནས་ཚུལ་ཤེས་
རྟོགས་རྒྱུས་ལོན་བྱས་པའི་འབྲས་བུར། ཨོ་ཀོག་གི་མིང་དངོས་ལ་ལྷ་དབང་ཚེ་
རིང་ཟེར་ཞིང་། “ ཨོ་ཀོག་”ནི་ཡུལ་དེའི་ཡུལ་སྐད་དུ་བུ་ཆུང་ཟེར་བའི་དོན་ཏེ།
ཁོའི་ཡ་མཚན་ཆེ་བའི་མིང་དེ་དོན་དུ་ཆུང་མིང་ཆེ་འབོད་བྱས་པ་ཞིག་ཡིན་འདུག
ཁོའི་མ་ནི་དེ་སྔ་གྲམ་ཁུལ་པད་མ་ཆོས་སྡིངས་དགོན་པའི་བཙུན་མ་ཡིན་པ་དང་།
“ རིག་གསར་” སྐབས་སྐྱ་ལ་བབས་ནས་གྲོང་ཚོ་དེའི་ནང་གནས་སྡོད་བྱས།
རྗེས་སུ་ཧྲས་པ་ཟེར་བའི་ཡུལ་དེའི་སྔགས་རྒྱུད་ཕོ་གཞོན་ཞིག་དང་ཕན་ཚུན་
དགའ་པོ་བྱས་རྗེས་སུ་མངལ་འཁོར། ཕྲུ་གུ་བཙས་རྗེས་མིང་ལ་ལྷ་དབང་ཚེ་
རིང་དུ་བཏགས་ཤིང་། ཡིད་གར་འོང་བའི་བུ་ཆུང་དེར་མས་རྒྱུན་དུ་ “ ཨོ་
245



ཀོག་”སྟེ་བུ་ཆུང་ཞེས་པའི་གཅེས་མིང་དེ་འབོད་ནས་བྱམས་དང་བརྩེ་བ་ཡོད་
ཚད་བུ་ལ་སྦྱིན། ངལ་དང་ཁུར་བུ་ཡོད་ཚད་རང་གི་ཕྲག་ཐོག་ལ་བླངས་ཏེ། མ་
བུ་གཉིས་ནས་མངར་སྐྱུར་འབྲེས་མའི་མི་ཚེའི་སྐྱ་ལམ་རིང་མོ་དེ་རིམ་གྱིས་
འགྲིམས། ཡུལ་མི་ཚོས་ཀྱང་ཆུང་ནས་ད་བར་ཁོ་པར་“ ཨོ་ཀོག་” དུ་འབོད་
རྐྱེན། འབོད་སྟངས་དེ་རྒྱུན་བྱམས་སུ་སོང་ནས་དུས་ད་ལྟའང་རྒན་རྒོན་རེ་
གཉིས་ནས་སྐབས་རེ་ཁོའི་དངོས་མིང་སྟེ་ལྷ་དབང་ཚེ་རིང་ཞེས་འབོད་པ་ཙམ་
ལས། གཞན་ན་གཞོན་དང་ལོ་ན་ཆུང་བའི་གྲོང་མི་ཚང་མས་ཁོ་པར་ “ ཨོ་
ཀོག་”དུ་འབོད་པ་ལས་ལྷ་དབང་ཚེ་རིང་དུ་འབོད་མཁན་མེད། ཁོ་རང་ཕོ་ལོ་
གསུམ་བཅུ་ལྷག་ཙམ་ལ་སླེབས་པའི་ལོ་དེར་ཁོ་ལ་བྱམས་པའི་མ་ཚེ་ལས་འདས་
པས། གྲོང་མི་རྣམས་ནས་ཁོའི་མ་འདས་མོའི་ཕུང་པོ་ཕྱིར་འདོན་བྱས། མའི་
ཕུང་པོ་ཐོན་ཤུལ་དུ་བུ་དེས་ཉལ་རྩིས་བྱེད་དུས། གྲོང་མི་ཚོས་ཕུང་པོའི་གྲིབ་
ཡོད་པས་ད་ལྟ་དེ་གར་ཉལ་མི་རུང་ཅེས་བཀག་འགོག་ཇི་ལྟར་བྱས་ཀྱང་ཁོས་
གཏན་ནས་མ་ཉན་པར། ཨ་མ་ཉལ་སའི་ཤུལ་དུ་ཉལ་ན་མངའ་དྲོ་བ་ཡོད་ཅེས་
མ་འདས་མོའི་ཕུང་པོ་འཇོག་སའི་མལ་ཁྲི་དེའི་ཐོག་ཏུ་ཉལ་ནས་བསྡད་པས་མི་
མང་པོའི་མིག་མཐར་མཆི་མ་འཁོར་ཟེར། མ་འདས་རྗེས་ཨོ་ཀོག་གཅིག་པུར་
ལུས་རྐྱེན་གྲོང་ཚོ་ཨུ་ཡོན་ལྷན་ཁང་ནས་ཁོ་པ་“འགན་ལེན་ལྔའི་” དུད་ཚང་གི་
ཁོངས་སུ་བཅུག་ནས་ད་བར་འཚོ་གནས་ཐད་ལ་ལྟ་རྟོགས་བྱས་སྐད། ཨོ་ཀོག་
ནི་མི་ཡ་རབས་སེམས་ཆུང་ཅན་ཞིག་རེད། ཁོ་ནི་ཡུལ་དེའི་མི་གཞན་དང་འདྲ་
བར་རྒྱུན་པར་ཆང་འཐུང་རྒྱུར་ཧ་ཅང་དགའ། རྒྱུན་དུ་ཁོས་གྲོང་པ་ཁྱིམ་མཚེས་
ཚོར་སྒོ་ཕྱུགས་འཚོ་སྐྱོང་དང་སྐྱེལ་བསུ། སྟོན་དུས་ལས་བྲེལ་ཆེ་དུས་སུ་ཚད་མ་
246



དབོར་འདྲེན་ལ་སོགས་པའི་ལས་རྩག་རྩིག་སྣ་ཚོགས་བྱེད་རོགས་བྱེད་ཅིང་།
གྲོང་པ་ཁྱིམ་མཚེས་ཚོས་ཀྱང་ཁོ་ལ་ཆང་དང་། ཟས་རྩམ། སྟབས་ཐུག ཕྱུར་
བ། བག་ལེབ། གཞན་ཡང་མེ་ཤིང་སོགས་སྦྱིན་པར་བྱེད། གྲོང་ཚོའི་ཁོ་ར་
ཁོར་ཡུག་ལ་གཙང་སྦྲ་བྱ་རྒྱུར་ཁྲིད་སྟོན་བྱ་རྒྱུ་ནི་ང་ཚོའི་ལས་འགན་གྱི་ཆ་ཤས་
ཤིག་ཡིན་སྟབས། ཁྱིམ་ཚང་ལ་ལས་གྲོང་ཚོའི་སྲང་ལམ་དང་ཉེ་ཁོར་དུ་གད་
བསྙིགས་གང་བྱུང་དུ་གཤོ་བའི་གནས་ཚུལ་ལ་དམིགས་ཏེ། ང་ཚོས་མང་ཚོགས་
བསྐོངས་འཚོགས་ཀྱིས་གཙང་སྦྲ་འཕྲོད་བསྟེན་གྱི་གལ་ཆེའི་རང་བཞིན་དྲིལ་
བསྒྲགས་དང་། མང་ཚོགས་སྒྲིག་འཛུགས་བྱས་ཏེ་གྲོང་ཚོའི་སྲང་ལམ་དང་ཉེ་
ཁོར་ལ་གད་ཕྱིས་གཙང་སྦྲ། མང་ཚོགས་ཀྱི་ཁྱིམ་ཚང་ལ་གཙང་སྦྲའི་ལྟ་སྐོར་
འགྲན་བསྡུར་ ལ་ སོགས་པའི་བྱེད་ སྒོ་སྤེལ་ བ་ དང་ ཕྱོགས་མཚུངས། གད་
བསྙིགས་གང་བྱུང་དུ་གཤོ་བའི་གནས་ཚུལ་བཀག་འགོག་བྱས་རྗེས། ཁྱིམ་ཚང་
ལ་ལས་གཞན་གྱིས་མ་ཚོར་བ་བྱས་ཏེ་སྔར་བཞིན་གད་བསྙིགས་གང་བྱུང་དུ་
གཤོས་མོད། ཨོ་ཀོག་ནས་ང་ཚོའི་རེ་བ་བཞིན་སྔར་དགོང་གང་དུའང་རང་ཁྱིམ་
ལ་གཙང་སྦྲ་གང་ལེགས་བྱེད་པ་མ་ཟད། རང་ཁྱིམ་གྱི་གད་བསྙིགས་རྣམས་སྲང་
ལམ་སོགས་སུ་གང་བྱུང་དུ་མ་གཤོ་བར། ཚང་མ་འགྱིག་ཕད་ནང་དུ་བླུགས་ཏེ་
གྲོང་ཚོ་དང་ཅུང་རྒྱུང་པའི་གད་བསྙིགས་དབྱུག་སར་སྐྱེལ་གྱི་ཡོད། རྒྱུན་པར་
ལས་ཀ་དལ་དུས་སུ་ཁོས་ལག་གཡས་པར་མ་ནི་ལག་བསྐོར་ཞིག་དང་། ལག་
ཡོན་པས་ཕྲེང་བ་ཞིག་སྐོར་བ་ལས་ཡུལ་མི་སུ་དང་གང་ལའང་ཁ་དགྲ་སྣ་དག་
གསོག་པའི་ལོ་རྒྱུས་མེད།



ཚོ
བར་
གཉིས།
ཨོ་ཀོག་གི་དམིགས་བསལ་གནས་ཚུལ་དང་དཀའ་ངལ་ལ་གཞིགས་ནས།
ན་ནིང་ལོར་བཅའ་སྡོད་ལས་དོན་ཚོགས་ཆུང་གི་སྣེ་ཁྲིད་འོག་གྲོང་ཚོའི་ཏང་ཡོན་
སྐུལ་སློང་བྱས་ཏེ། དེ་སྔའི་གྲོང་ཚོ་ཨུ་ཡོན་ལྷན་ཁང་གནས་ཡུལ་དེར་ཁང་པ་
སྦུག་མདོ་མི་ཆེ་མི་ཆུང་ཙམ་ཞིག་གསར་རྒྱག་བྱས་པ་དེར་ཁོ་པ་གནས་སྤོ་བྱས།
རྒྱུན་པར་ང་ཚོ་གྲོང་ཚོར་བཅའ་སྡོད་ལས་དོན་ཚོགས་ཚུང་གི་ཚོགས་མི་རྣམས་
ནས་ཀྱང་ཨོ་ཀོག་ལ་དམིགས་བསལ་གྱིས་ལྟ་རྟོགས་གང་ཡོང་བྱེད་ཀྱིན་ཡོད་། དེ་
ལ་རྒྱུ་མཚན་གཉིས་ཡོད་དེ། གཅིག་ནི་ཁོ་ནི་གྲོང་ཚོའི་ནང་གི་འགན་ལེན་ལྔའི་
དུད་ཚང་ཉུང་ཤས་དེའི་ནང་གི་གཅིག་ཡིན་པས། དེ་ལྟ་བུའི་ཁྱིམ་ཚང་ཞིག་ལ་
རོགས་རམ་བྱ་རྒྱུ་ནི་ང་ཚོའི་གཡོལ་དུ་མེད་པའི་འགན་འཁྲི་ཡིན་པ་དང་། རྒྱུ་
མཚན་གཞན་ཞིག་ནི་ཁོ་ནི་གྲོང་ཚོ་དེའི་ནང་གི་རྒྱུ་དངོས་དབུལ་ཡང་། བློ་གྱོང་
པོ་རྭ་ཅོ་སྐམ་པོ་དང་མཉམ་པའི་སྐྱེ་བོ་རེ་གཉིས་ཡོད་པ་དེ་ཚོ་དང་མི་འདྲ་བར།
མི་ཉམས་ཆུང་སེམས་བཟང་ཅན་ཞིག་དང་། བཀའ་དྲིན་ལ་བསམ་ཤེས་ཐུབ་
མཁན་ཞིག་ཡིན་པས་སོ། རྒྱུ་མཚན་དེ་ལ་བརྟེན་ནས་ང་ཚོས་རྒྱུན་པར་གྱོན་
གོས་དང་བཟའ་བྱ་སོགས་ཀྱིས་རོགས་སྐྱོར་ཐེངས་མང་བྱས་མྱོང་ལ། ཁོ་པ་ནམ་
རྒྱུན་ང་ཚོ་ལས་དོན་རུ་ཁག་གི་སྡོད་གནས་སུ་ཡོང་སྐབས། ང་ཚོས་ཟ་འཐུང་
གིས་སྣེ་ལེན་བྱེད་པ་དང་། རང་རང་གི་དངུལ་ཁུག་ནས་ལག་དངུལ་ཕྲན་བུ་རེ་
སྦྱིན་ཞིང་། ལས་ཀའི་བར་གསེང་དུ་ཨོ་ཀོག་གི་ཁྱིམ་ལ་ལྟ་བར་འགྲོ་རྒྱུ་ཉུང་ཉུང་
མིན་པས། ང་ཚོའི་བར་གྱི་འབྲེལ་འདྲིས་རིམ་པས་ཟབ་ཏུ་སོང་རྗེས། ཁོ་པས་
248



ང་ཚོར་དེ་སྔ་ལྟ་བུའི་ངོ་ཚ་དང་འཚེར་སྣང་མི་བྱེད་པ་མ་ཟད་། སྐབས་རེ་ང་ཚོའི་
དཔུང་པའི་ཐོག་ཏུ་ལག་པའི་གྲུ་མོ་བཞག་ནས་གཏམ་གླེང་དང་ཐ་ན་ཀུ་རེ་རྩེད་
མཚར་ཡང་བྱེད་།
དེ་ཙམ་མི་ཚེ་ལ་དཀར་ཆ་གཞན་པའི་ཁང་པ་སྦུག་མ་དེའི་ནང་ཁོས་
གཞུང་ནས་སྤྲད་པའི་འབྲས་དང་གྲོ་ཞིབ། ཇི་བག་ཆུང་། དེ་བཞིན་གྱོན་གོས་
ཐོལ་པ་རྣམས་བཞག་པ་དང་། ཁོང་པ་མདོ་དེའི་ནང་ཉལ་ཁྲི་གཉིས་དང་སྦག་
ཅོག་གཅིག ལྕགས་ཐབ་ཆུང་ཆུང་ཞིག་དང་དེ་མིན་གཙང་སྦྲ་དེ་ཙམ་མེད་པའི་
ལྟོ་སྣོད་འགའ་བཞག་པ་མ་ཟད། ཁང་པའི་སྒེའུ་ཁུང་འགྱིག་ཤོག་དང་རས་ཡོལ་
གྱིས་ཡོངས་སུ་བཏུམས་པར་བྱེད། ང་ཚོས་དེ་ལྟར་བྱེད་དགོས་པའི་རྒྱུ་མཚན་དྲི་
དུས། ཁོས་དགུན་དུས་ལྷགས་རླུང་མི་རྒྱུག་པའི་ཆེད་དུ་རེད་ཟེར། ང་ཚོས་
དགུན་ཁ་དེ་ལྟར་ཡིན་སྲིད་ཀྱང་དབྱར་དུས་དེ་ལྟར་བྱེད་པའི་དགོས་པ་རྒྱུ་མཚན་
མེད་ལ་དེས་ཁང་པའི་དཀར་ཆར་སྣོད་ཀྱི་རེད་ཅེས་གནས་ལུགས་རྒྱུ་མཚན་མང་
དུ་བརྗོད་ཀྱང་། ཁོས་ངོ་ཤ་སྨིན་པོའི་སྒོ་ནས་ཧེ་ཧེ་ཟེར་བ་ཙམ་ལས་ང་ཚོའི་
བསམ་ཆར་དང་ལེན་གཏན་ནས་མི་བྱེད་པས། རྗེས་སུ་ང་ཚོས་ཁོ་རང་གི་
འདོད་མོས་ལྟར་བྱེད་དུ་འཇུག་རྒྱུ་ལས་མ་འདས། ཁོས་ཁང་པའི་གྱང་སྟེང་དུ་
མའོ་ཀྲུའུ་ཞིའི་སྐུ་པར་ཞིག་སྦྱར་བ་དང་དེའི་ཐོག་ཏུ་དུ་བས་ཅུང་རྙོག་པའི་ཁ་
བཏགས་ཤིག་སྒྲོན་ནས་འདུག་པས། ང་ཚོས་སྐུ་པར་དེ་སུ་རེད་ཅེས་དྲིས་དུས་
ཁོས་དེ་ནི་བླ་མ་རེད་ཟེར།།
གསུམ།
ཁོས་རྒྱུན་དུ་ཇ་ཁུ་སྐོལ་བའམ་ཐུག་པ་སྐོལ་དུས་ཐེངས་གཅིག་ལ་ཧ་ཡང་
༡



ཆེན་པོ་དེ་དག་རྡོག་གང་བསྐོལ་རྗེས་དེ་མ་རྫོགས་པར་སྤྱོད་པར་བྱེད་ པས།
དབྱར་དུས་ཚ་བ་ཆེ་བའི་དུས་ཉིན་གཉིས་གསུམ་སོང་རྗེས་སྐྱུར་མོར་སོང་ནས་
གྲོད་པ་ན་བ་དང་བཤལ་བའི་གནས་ཚུལ་ཐོན་མང་བས། ང་ཚོས་ལྟོ་བཟོ་
སྐབས་ཟ་ཐེངས་གཅིག་ལ་འདང་ངེས་སམ། མང་མཐར་ཡང་ཉིན་གཅིག་
འདང་ཙམ་ལས་བཟོ་མི་རུང་བའི་སྐོར་མང་དུ་ཤོད་སྐབས་ཁོས་ཁས་ལེན་ཁུལ་
བྱས་ཀྱང་། དོན་དངོས་ཐོག་ཐེངས་རྗེས་མར་སྔར་ལྟར་བྱེད་པ་ལས་འགྱུར་བ་
གཏན་ནས་གཏོང་མི་སྲིད།
ཁོ་པས་རྒྱུན་དུ་གློག་སྐུད་གང་བྱུང་ཤུགས་ཀྱིས་འཐེན་པ་དང་། ཤེལ་
ཏོག་གང་བྱུང་དུ་བཀྲོལ་བའི་དབང་གིས་ཁང་པའི་གློག་ལ་སྐྱོན་ཤོར་བ་དང་གློག་
གི་ཤེལ་ཏོག་ཚིགས་ཐེངས་མང་ཞིང་། གློག་ལ་སྐྱོན་ཤོར་རིམ་བཞིན་དུ་ཁོས་
ཐད་ཀར་ང་ཚོའི་སར་ཡོང་ནས་སྡུག་ཡུས་ཆེན་པོས་ངའི་ཁང་པའི་གློག་སྐྱོན་ཤོར་
ནས་གློག་མི་གསལ་བས་ལམ་སེང་བཟོ་བར་ཡོང་དགོས་ཟེར་ངེས་པས་ང་ཚོས་
ཀྱང་དེ་ལྟར་བྱེད་པ་མ་ཟད། རྒྱུན་དུ་མ་བྱུང་སྔོན་འགོག་གི་ཆེད་རང་གི་དངུལ་
ཁུག་ནས་དངུལ་བཏང་སྟེ་གློག་སྐུད་དང་བསད་སྤར། ཤེལ་ཏོག་སོགས་ཉོས་
ནས་འཇོག་གི་ཡོད། ང་ཚོ་ཐོག་མར་སླེབས་དུས་ང་ཚོས་ཁོ་པར་རྫོང་རྒན་གསོ་
ཁང་དུ་འགྲོ་འདོད་ཡོད་མེད་དྲི་དུས། ཁོས་རྫོང་རྒན་གསོ་ཁང་དུ་ཆང་འཐུང་
རྒྱུ་མེད་པས་འགྲོ་འདོད་མེད་ཟེར་བ་དང་། ང་ཚོས་ཀུ་རེའི་ཚུལ་དུ་ད་ལྟ་རྫོང་
རྒན་གསོ་ཁང་དུ་འགྲོ་དགོས་པས་ལམ་སེང་ཁང་པའི་ནང་གི་ཅ་དངོས་རྣམས་
བསྡུ་གསོག་རྒྱུག་དགོས་ཟེར་དུས། ཁོས་མགོ་བོ་ཕྲེད་དུ་གཡུག་ནས་འགྲོ་འདོད་
མེད་པའི་རྣམ་པ་སྟོན་ཞིང་། ང་ཚོས་ཀུ་རེ་དང་བཅས་ཨ་ན་ཨུ་ཚུགས་བྱས་ཚེ།
250



ཁོས་ཁང་པར་སྒོ་ལྕགས་ཁྲོག་ཟེ་བརྒྱབ་ནས་ཕྱི་ལ་བྲོས་འགྲོ་བ་ཡིན། རྗེས་སུ་
ཁོས་ང་ཚོ་ལས་དོན་རུ་ཁག་གི་སར་ཡོང་ནས་ཁོ་རང་རྫོང་རྒན་གསོ་ཁང་དུ་འགྲོ་
རྒྱུའི་རེ་བ་ཐེངས་མང་འདོན་པ་ནི། ཕལ་ཆེར་གྲོང་མི་མང་པོ་ཞིག་ནས་གལ་
སྲིད་ཁྱེད་རང་རྫོང་རྒན་གསོ་ཁང་དུ་ཕྱིན་པ་ཡིན་ན། ཟས་གོས་ཚང་མ་གཞུང་
ནས་གནང་བ་མ་ཟད། སྔར་དགོང་གི་ཟས་ཀྱང་དེ་གའི་མ་བྱན་ནས་བཟོ་བ་
ལས་རང་ཉིད་ཀྱིས་ལག་པ་འགུལ་ནས་བཟོ་མི་དགོས་པར། ཟ་ཆོག་འཐུང་ཆོག་
ཡོད་པ་རེད་ཟེར་བ་ལ་སོགས་པའི་ཁ་ཏ་བསླབ་བྱ་མང་པོ་བྱས་པ་ཡིན་ཚོད་
འདུག
བཞི།
ང་ཚོ་གནས་སའི་གྲོང་ཚོ་དེ་ནི་གྲམ་གྱི་མདོ་ལ་ཡིན་པ་དང་། གྲམ་གྱི་
ཕུའི་གྲོང་ཚོ་ཞིག་ན་ལོ་ན་ཉི་ཤུག་ལྷག་ཙམ་ལ་གསོན་པའི་བུ་མོ་སྨྱོན་མ་ཞིག་ཡོད།
མི་རྣམས་ཀྱིས་བཤད་པར་གཞིགས་ན་བུ་མོ་དེ་ཡུལ་གཞན་ནས་གྲམ་བུའི་ཁྱིམ་
ཚང་ཞིག་ཏུ་མནའ་མར་སླེབས་རྗེས། ཁྱིམ་མི་དང་ཟླ་བོས་ཧ་ཅང་གིས་སྣང་པོ་
བྱེད་པ་དང་། ཕྲུ་གུ་འཁོར་རྗེས་མོས་ཁྱིམ་མིའི་མནར་གཅོད་མ་བཟོད་པར་
ཁྱིམ་ལས་ཁ་བྲལ་ཏེ་གནས་ངེས་མེད་དུ་ལྡོམ་པས། ཕྲུ་གུ་སྐྱེས་སྐབས་ཕྲུ་གུ་སྐྱེས་
བསུའི་ཉམས་མྱོང་མེད་ལ་ལྟ་རྟོགས་བྱེད་མཁན་ཡང་མེད་སྟབས། ཕྲུ་གུ་མེད་
པར་སོང་བའི་སེམས་སྡུག་གིས་མོ་རང་སྨྱོ་བ་རེད་ཟེར། རྒྱུན་དུ་བུ་མོ་སྨྱོན་མ་དེ་
གནས་ངེས་མེད་དུ་འཁྱམས་མྱུལ་བྱས་ནས་མི་ཚེ་འཁྱོལ་ཐབས་བྱེད་པས།
ཐེངས་ཤིག་མོ་རང་འདི་ཁུལ་དུ་སླེབས་དུས་གྲོང་ཚོའི་ནང་གི་དྲན་རྒྱུ་རྒོད་པའི་
བྱིས་པ་འགས་བུ་མོ་དེ་ཨོ་ཀོག་གི་ཁྱིམ་དུ་བསྐྱལ། ཨོ་ཀོག་གིས་བུ་མོ་སྨྱོན་མ་དེར་
251



ཟས་སྦྱིན་ནས་སྣེ་ལེན་བྱས་པས་མོས་ཀྱང་ཉིན་གང་ཨོ་ཀོག་གི་ཁྱིམ་དུ་བསྡད་
དགོང་མོ་ས་རུབ་ཀྱང་བུད་མེད་དེ་ད་དུང་འགྲོ་རྒྱུའི་ཚུལ་མེད་པས་ཨོ་ཀོག་ཅུང་
འཇིགས་ནས་མོ་ལ་འགྲོ་དགོས་པའི་རེ་བ་བཏོན་ཀྱང་མོས་མ་ཕྱིན་པས། ཁོ་
ཤིན་ཏུ་ནས་སྐྲག་ཏེ་རྟབ་རྟབ་ངང་ཁྱིམ་མཚེས་ཀྱི་སར་སོང་ནས་བུ་མོ་དེ་ཁྱིམ་
ནས་འདོན་རོགས་ཞེས་སྐད་འབོད་བྱས་སྐད། རྗེས་སུ་ང་ཚོས་ཁོ་ལ་ཀུ་རེའི་
ཚུལ་དུ་བུ་མོ་དེ་ཁྱིམ་ལ་ཉར་ནས་མནའ་མ་མི་བྱེད་པ་ཅི་ཡིན། ཁྱོད་རང་བུ་ཞིག་
ཡིན་ཀྱང་བུད་མེད་ཞིག་ཀྱང་གླགས་མི་འཁེལ་བ་ནི་དངོས་ནས་ཕོ་ཁྱོ་ག་ཞིག་མ་
རེད་ཟེར་དུས། ཁོས་ལན་ཅི་ཡང་མི་འདེབས་པར་མགོ་བོ་ས་ལ་ཕབ་ནས་ངོ་ཚ་
དང་བཅས་གད་མོ་འཚེར་འཚེར་ངང་དུ་སྡོད་ངེས།
ནམ་རྒྱུན་ཨོ་ཀོག་ང་ཚོ་ལས་དོན་ཚོགས་ཆུང་གི་སྡོད་གནས་སུ་ཡོང་དུས།
ང་ཚོས་ཁོ་པར་རྒྱ་བོད་ཡིག་རིགས་གཉིས་ཀྱི་ཚགས་པར་རམ་དཔེ་དེབ་གང་ཞིག་
འདོན་ཀློག་བྱེད་དུ་འཇུག་སྐབས། ཁོས་ཡི་གེ་ན་གཅིག་ཀྱང་མི་ཤེས་ཀྱང་སྐབས་
རེ་དཔེ་དེབ་དང་ཚགས་པར་ཕྱེད་དང་ལ་ལ་མགོ་མཇུག་ལྡོག་པར་ཐོགས་ཤིང་
སྐད་ཤུགས་ཆེན་པོས་ཀློག་འདོན་བྱེད་ངེས། ཁོས་ཀློག་འདོན་བྱེད་པའི་ནང་
དོན་ཉུང་ཤས་ཤིག་ནམ་ རྒྱུན་གྲོང་ཚོའི་ནང་ཚོགས་འདུ་བསྐོངས་འཚོགས་
སྐབས་མང་ཚོགས་ལ་སྒྲོག་སྦྱང་བྱས་པའི་ནང་དོན་དེ་འདྲ་ཡིན་ལ། ཆེས་མང་
ཆེ་བ་ནི་རིག་གནས་གསར་བརྗེའི་སྐབས་སུ་གང་སར་དྲིལ་བསྒྲགས་བྱེད་པའི་
ཆབ་སྲིད་ཀྱི་ནང་དོན་ཤ་སྟག་རེད།
ང་ཚོ་གནས་སྡོད་བྱེད་སའི་གྲོང་ཚོ་དང་མི་རིང་བའི་སར་ཉ་མོ་ཟེར་བའི་
252



གྲོང་ཚོ་ཞིག་ཡོད། གྲོང་ཚོ་དེར་དམངས་ཁྲོད་ལྷ་མོ་ཚོགས་པ་ཞིག་ཡོད་པ་དེས།
ལོ་ལྟར་གྱི་རྟ་རྒྱུགས་དང་མཆོད་སྐོར་རམ་འོང་སྐོར་དུས་ཆེན་སྐབས་ཉེ་འཁོར་
གྲོང་ཚོ་ཁག་ལ་སོང་ནས་ལྷ་མོ་འཁྲབ་སྟོན་བྱེད་པས། གྲོང་ཚོ་ཁག་གི་གྲོང་མི་
རྒན་གཞོན་རྣམས་ལྷ་མོའི་འཁྲབ་སྟོན་ལ་ལྟ་རྒྱུར་དགའ་བ་ཡིན། སྐབས་རེ་ང་
ཚོས་ཨོ་ཀོག་ལ་ལྷ་མོ་འཁྲབ་དགོས་པའི་རེ་བ་འདོན་སྐབས། ཁོས་ལམ་སེང་
ཡར་ལ་ལངས་ཏེ་ངོ་ཚ་དང་འཚེར་སྣང་དེ་ཙམ་མེད་པར་འཁྲབ་སྟོན་བྱེད་པ་
དང་། ཁོ་ཆང་འཐུང་ནས་ཅུང་བཟི་རྗེས་དེ་བས་འཚེར་སྣང་མེད་ལ་སྐད་
ཤུགས་ཆེན་པོས་ལྷ་མོ་ཚོགས་པས་ལྷ་མོ་འཁྲབ་སྟོན་བྱེད་ལུགས་ལ་ལད་མོ་བྱས་
ཏེ། ཁ་ནས་རྣམ་ཐར་འཐེན་པ་དང་རྐང་ལག་གི་ཕྱག་རྒྱུ་དང་བཅས་ལྷ་མོ་
འཁྲུབ་ཅིང་། འཁྲབ་སྟོན་སྐབས་ང་ཚོས་ལྷ་མོ་ཚོགས་པའི་ཚོགས་མིར་ཐུགས་རྗེ་
ལེགས་གསོལ་གྱི་མཇལ་དལ་སྒྲོན་ཚུལ་ལྟར་ཡར་ལངས་ཏེ་ཁོའི་སྐེ་ལ་ཁ་བཏགས་
གཡོག་ཚེ། ཁོ་པ་དེ་བས་དགའ་སྣང་ཆེན་པོས་རང་གི་བློ་ལ་གང་ངེས་ཀྱི་རྣམ་
ཐར་རྣམས་ཞུགས་ཀྱིས་གཏོང་བ་དང་། རང་གིས་ཤེས་པའི་ཕྱག་རྒྱ་དག་གང་
ལེགས་ཀྱིས་འཁྲབ་སྟོན་བྱེད་པས། དེར་འཁོད་མི་ཚང་མ་གད་མོ་དང་བཅས་
ཟད་མཐའ་མེད་པའི་སྤྲོ་སྣང་ཆེན་པོ་སྦྱིན་པར་བྱེད། །
ལོ་དེའི་དབྱར་དུས་སུ་ང་ཚོའི་ལས་ཁུངས་ནས་འགྲོ་གྲོན་བཏང་སྟེ། ཨོ་
ཀོག་ཚུད་པའི་གྲོང་ཚོ་དེའི་ནང་གི་འགན་ལེན་ལྔའི་དུད་ཚང་ཁག་གི་སྡོད་ཁང་
གི་ས་ངོས་སུ་ཨར་འདམ་བཏིངས། ཨར་འདམ་འདིང་སྐབས་ཨོ་ཀོག་གི་ངོ་
གདོང་ལས་དགའ་སྣང་གི་མེ་ཏོག་འདྲ་བའི་འཛུམ་མདངས་གྲོལ་ཞིང་། གང་
ནས་བྱུང་མིན་མ་རྟོགས་མོད་ཁོས་ལག་ཏུ་ཕན་མེད་དུ་སོང་བའི་ལག་ཐོགས་ཁ་
233



པར་ཞིག་ཐོགས་ཤིང་། ཕྲུ་གུ་ཆུང་ཆུང་ཞིག་དང་འདྲ་བར་མི་གཞན་ཕན་ཚུན་
བར་ཁ་པར་གཏོང་བའི་ཚུལ་ལ་ལས་མོ་བྱས་ཏེ། ཁ་པར་དེ་ལག་ཏུ་བླངས་ཤིང་
རྣ་ལ་སྦྱར་བ་དང་ལག་པས་སྐེད་ཟེར་བཅས་ཤིང་ཕར་འགྲོ་ཚུར་འོང་ངང་“ ཨ་
ཨ། ང་ཡིན། དེ་རིང་ཁ་སང་ངའི་སྡོད་ཁང་ལ་ཨར་འདམ་འདིང་བཞིན་ཡོད་
སྟབས། ལས་བྲེལ་ཧ་ཅང་ཆེ་བས་ཡོང་ཐབས་མི་འདུག ཁྱིམ་གྱི་ཨར་འདམ་
འདིང་ཚར་སོང་ན་ཡོང་ཆོག” “ ད་ཁྱིམ་སྤྱི་ཨར་འདམ་བཏིངས་ཚར་སོང་། ད་
ཡིན་ན་ངའི་སྡོད་ཁང་སྔར་དང་མི་འདྲ་བར་སྡོད་སྣང་དང་སྐྱིད་སྣང་དོད་པོ་
ཞིག་ཆགས་འདུག ཁྱོད་ཚོ་ལས་བྲེལ་ཆུང་དུས་ངའི་ཁྱིམ་ལ་སྡོད་ལ་ཤོག་ཨང་།”
ཟེར་བ་ལ་སོགས་པའི་གཏམ་མང་དུ་སྨྲས་ཏེ་ཁོ་རང་གི་སེམས་ནང་གི་དགའ་
སྣང་མཚོན་ཐབས་བྱེད་པས། ཉེ་འཁོར་གྱི་མི་ཚང་མ་ཁོའི་དགོད་བྲོ་བའི་བྱ་
ལུགས་བྱེད་ལུགས་ལ་བལྟས་ཏེ་གད་མོ་དབང་མེད་དུ་ཤོར།
དྲུག
མི་རིང་བར་གྲོང་ཚོ་དང་ལས་དོན་རུ་ཁག་གིས་རེ་འབུལ་སྙན་ཞུ་བཞིན་
ཨོ་ཀོག་རྫོང་རྒན་གསོ་ཁང་དུ་གསོ་ཉར་བྱ་རྒྱུའི་བཀའ་ཁྲོལ་བྱུང་བས། ཉིན་
ཞིག་གི་ཞོགས་པའི་ཆུ་ཚོད་བརྒྱད་དང་ཕྱེད་ཙམ་ལ་ང་ཚོ་ལས་དོན་ཚོགས་ཚུང་
གི་ལས་མི་རྣམས་ཉེ་འཁོར་གྱི་ཤང་སྲིད་གཞུང་དུ་ཚོགས་འདུར་འགྲོ་རྩིས་བྱེད་
དུས། ཨོ་ཀོག་ནས་སྐེ་ལ་ནག་ནོག་ལ་གྱུར་བའི་ཁ་བཏགས་ཤིག་གྱོན་ནས་སྤྱི་
ཁོང་གི་སྒོ་འགྲམ་དུ་ལངས་ནས་འདུག ང་ཚོས་ཁ་བཏགས་གྱོན་དགོས་དོན་
གང་ཡིན་ནམ་ཟེར་དུས། ཁོས་དེ་རིང་ང་རྫོང་རྒན་གསོ་ཁང་ལ་འགྲོ་མཁན་
ཡིན་ཟེར། དེ་དུས་ཁོའི་གཏམ་ལ་ང་ཚོ་ཡིད་ཆེས་དེ་ཙམ་མ་བྱུང་། གང་ཡིན་
154



3
7
:
:
:
1:|:
:
1:
?t
ཟེར་ན་ཉིན་གཉིས་ཀྱི་གོང་རྫོང་དང་ཤང་ནས་བརྡ་ཐོ་འབྱོར་བའི་ནང་། ཨོ་
ཀོག་རྫོང་རྒན་གསོ་ཁང་དུ་བསུ་རྒྱུར་གཏན་འཁེལ་ཟིན་པས་ཉིན་ཤས་རྗེས་ཤང་
གིས་རླངས་འཁོར་བཏང་སྟེ་རྫོང་རྒན་གསོ་ཁང་ལ་སྐྱེལ་དགོས་ཟེར་བས། རྫོང་
ལ་སྐྱེལ་བའི་དུས་དེར་ཤང་ནས་གྲོང་ཚོར་དེ་ལ་དེ་འབྲེལ་གྱི་བརྡ་ཐོ་བཏང་ངེས་
ཡིན་པས་སོ།
ང་ཚོ་ཚོགས་འདུ་གྲོལ་ནས་གྲོང་ཚོར་འབྱོར་རྗེས་ཨོ་ཀོག་ད་དུང་གྲོང་
ཚོར་བསྡད་འདུག་པ་དང་། གནས་ཚུལ་ལ་རྒྱུས་ལོན་བྱས་རྗེས། ཁ་ཉིན་
དགོང་དྲོ་རྫོང་དམངས་སྲིད་ཅུད་ཀྱིས་ཁ་པར་བརྒྱུད་ཉིན་ཤས་རྗེས་ཤང་ནས་
རླངས་འཁོར་བཏང་སྟེ་ཁོ་རང་རྫོང་རྒན་གསོ་ཁང་དུ་སྐྱེལ་རྒྱུ་རེད་ཟེར་བའི་བརྡ་
ཐོ་བཏང་བ་དེ། བརྡ་ཐོ་ཉན་མཁན་ནས་སང་ཉིན་ཤང་ནས་རླངས་འཁོར་
བཏང་སྟེ་ཁོ་རང་རྫོང་རྒན་གསོ་ཁང་དུ་སྐྱེལ་རྒྱུ་རེད་ཅེས་པར་གོ་ནོར་ཐེབས་
པས། ཞོགས་པ་དེར་ཁོས་རང་གི་མགུལ་ལ་ཁ་བཏགས་དེ་གྱོན་ཏེ་སྤྱི་ཁང་གི་སྒོ་
འགྲམ་དུ་རླངས་འཁོར་སྒུག་པར་ཡོང་བ་ཞིག་རེད་འདུག
དེ་ནས་མི་རིང་བར་ང་རང་ཉིན་ཤས་རིང་གྲོང་ཁྱེར་ལ་ལས་དོན་སྒྲུབ་
པར་སོང་ནས་གྲོང་ཚོར་ཕྱིར་ལོག་བྱེད་དུས། ཨོ་ཀོག་ནི་ཤང་སྲིད་གཞུང་དང་
གྲོང་མི་ཚོའི་ཕེབས་སྐྱེལ་འོག་རྫོང་རྒན་གསོ་ཁང་དུ་ཕྱིན་ཚར་འདུག དེ་ནས་མི་
རིང་བའི་ཉིན་ཞིག་ང་ཚོ་ལས་དོན་རུ་ཁག་གི་ལས་མི་དང་། གྲོང་ཚོའི་དབུ་ཁྲིད་
དང་བཅས་ པ་ རྫོང་ ནས་ བསྐོངས་འཚོགས་བྱས་ པའི་ ཚོགས་ འདུ་ ཞིག་ ལ་
བཞུགས། ཚོགས་འདུ་གྲོལ་ཏེ་གྲོང་ཚོར་ལོག་རྩིས་བྱེད་པའི་ལམ་བར་དུ་ཨོ་ཀོག་
མཐུག་བྱུང་། ཁོས་ང་ཚོ་མཐོང་བ་དང་དགའ་སྣང་ཆེན་པོ་བྱེད་ཅིང་། དེ་ནས་
255



ང་ཚོ་དང་མཉམ་དུ་གྲོང་ཚོར་ལོག་སྟེ་ཁོ་རང་གི་ཁང་པ་དང་གྲོང་མི་ཚོར་ལྟ་ཙམ་
བྱེད་པར་ཡོང་རྒྱུའི་རེ་བ་བཏོན་པས། ང་ཚོས་ད་ལྟ་ཁྱེད་རང་ནི་རྫོང་རྒན་གསོ་
ཁང་གི་མི་ཡིན་པས། རྒན་གསོ་ཁང་གི་དབུ་འཛིན་གྱི་མོས་མཐུན་མེད་པར་
གང་བྱུང་དུ་རྒན་གསོ་ཁང་ནས་ཁ་བྲལ་ན་མི་འགྲིག ཐེངས་རྗེས་མར་ཁྱེད་རང་
ནས་རྒན་གསོ་ཁང་གི་དབུ་འཛིན་ལ་དགོངས་ཁྲོལ་ཞུ་དགོས། དབུ་འཛིན་གྱི་
མོས་མཐུན་བྱུང་ན་ང་ཚོ་མཉམ་དུ་ཉིན་ཤས་གྲོང་ཚོར་ཡོང་ཆོག་ཅེས་སྨྲས་པ་
ཡིན་ལ་དོན་དངོས་ཀྱང་དེ་ལྟར་རེད། ང་ཚོས་དེ་ལྟར་སྨྲས་རྗེས་ཁོའི་མིག་
གཉིས་ལ་མཆི་མ་ངང་གིས་འཁོར་བ་དང་བྲལ་མི་ཕོད་པའི་ངང་ང་ཚོའི་རླངས་
འཁོར་གྱི་རྗེས་ལ་བལྟས་ནས་བསྡད་འདུག ཁོའི་ངང་ཚུལ་ལ་བལྟས་ཏེ་ངའི་
སེམས་པ་དེ་མར་ལྗིད་ཏིག་གིར་སོང་ལ། ཁོ་པར་སྙིང་རྗེ་དྲག་པོ་ཞིག་ཀྱང་སྐྱེས་
བྱུང་བས་རླངས་འཁོར་ནང་གི་མི་གཞན་རྣམས་ཀྱང་དེ་ལྟར་ཡིན་ཚོད་རེད།
རྗེས་སུ་ཨོ་ཀོག་ནས་རྒན་གསོ་ཁང་གི་དབུ་འཛིན་ལ་དགོངས་ཞུ་བྱས་ཏེ་
གྲོང་ཚོའི་ནང་ཐེངས་འགའ་སླེབས་སོང་། ཁོ་པ་གྲོང་ཚོར་སླེབས་ནས་ཉིན་མོ་
གྲོང་མི་ཚོའི་སར་སོང་ནས་སྔར་བཞིན་གྲོང་མི་ཚོར་ལས་ཀ་བྱེད་རོགས་བྱེད་པ་
དང་། སྐབས་རེ་ང་ཚོའི་སར་ཡོང་སྟེ་ང་ཚོ་དང་གྲོང་མི་ཚོས་སྦྱིན་པའི་ཇ་ཆང་
འཐུང་ནས་དུས་འདའ་བར་བྱེད་ཅིང་། མཚན་མོ་རང་ཁྱིམ་དུ་ལོག་པ་སོགས་
དེ་ལྟར་གྲོང་ཚོའི་ནང་ཉིན་ཤས་ཞག་སྡོད་བྱས་རྗེས་སླར་རྫོང་རྒན་གསོ་ཁང་དུ་
ལོག་འགྲོ་བ་ཡིན།
ཁོ་པ་དེ་ལྟར་གྲོང་ཚོང་ལོག་ཡོང་དོན་ནི་ང་ཚོ་བོད་ཀྱི་གཏམ་དཔེར་མི་
རྒས་ན་ཡུལ་དྲན། བྱ་རྒས་ན་ཚང་དྲན་ཟེར་བ་ལྟར་གྲོང་ཚོ་དེའི་ནང་ཁོའི་
256



སེམས་ངོས་སུ་གསལ་བའི་དྲན་ཤེས་མང་དག་ཞིག་དང་། ཆུང་ནས་ཡུན་རིང་
གཤིབས་པའི་སེམས་བཟང་ལ་བྱམས་དང་སྙིང་རྗེ་ཅན་གྱི་ཡུལ་མི་རྣམས་ཡོད་
པས་ལོས་ཡིན།
དེ་ནས་ལོ་རྗེས་མའི་དབྱར་དུས་ཤིག་ཨོ་ཀོག་སླར་ཡང་རྒན་གསོ་ཁང་གི་
དབུ་འཛིན་ལ་དགོངས་ཞུ་བྱས་ཏེ་གྲོང་ཚོར་ཡོང་ནས་ཉིན་འགའ་ཞག་སྡོད་བྱས།
དབྱར་དུས་དེར་ཆར་ཞོད་ཆེ་བའི་ཐོག་ཨོ་ཀོག་རྫོང་རྒན་གསོ་ཁང་དུ་སོང་བ་
ནས་བཟུང་ཁོའི་སྡོད་ཁང་དེར་དེ་སྔ་ལྟར་བདག་སྐྱོང་བྱེད་མཁན་མེད་པའི་ཐོག
ཁོ་པ་ཉལ་སྡོད་བྱས་ནས་ཡོད་པའི་མཚན་མོ་ཞིག་ཆར་དྲག་བབས་པ་དང་ཆུ་
འགྲོ་འགག་པའི་དབང་གིས་ཁོའི་ཁང་པ་སྦུག་མར་བརྡིབས་སྐྱོན་ཕོག སྟབས་
ལེགས་པ་ཞིག་ལ་ཁོ་པ་ཉལ་ནས་ཡོད་པའི་ཁང་པ་མདོ་དེར་གནོད་སྐྱོན་གང་
ཡང་མ་བྱུང་། ཡིན་ནའང་དོན་རྐྱེན་དེས་རྐྱེན་པས་དུས་དེ་ནས་ཁོ་པ་གྲོང་ཚོར་
ལོག་རྒྱུའི་སྐལ་བ་བྲལ། གང་ཡིན་ཟེར་ན་ད་ཆ་ཁོ་པ་གྲོང་ཚོའི་མི་མིན་པར་རྫོང་
རྒན་གསོ་ཁང་གི་མི་ཡིན་པས། གཅིག་ནས་རྒན་གསོ་ཁང་ནས་གྲོང་ཚོར་ལོག་
འགྲོ་བ་དེ་འབྲེལ་ཡོད་གཏན་འབེབས་ལས་འགལ་བ་དང་། དེ་ལས་གལ་
འགངས་ཆེ་བ་ནི་གལ་སྲིད་ཁོ་པ་གྲོང་ཚོར་སྡོད་རིང་གོང་དང་འདྲ་བའི་གནས་
ཚུལ་ཐོན་ཏེ་རྐྱེན་ངན་བར་ཆད་འདྲ་བྱུང་ཚེ། དེའི་འགན་འཁྲི་གྲོང་ཚོ་དང་
རྒན་གསོ་ཁང་སུ་ཞིག་གིས་ཀྱང་འཁུར་ཐབས་མེད་པས་སོ།
དེ་ནས་བཟུང་ངས་གྲོང་ཚོའི་ནང་ཁོ་པ་མཐོང་མ་བྱུང་། མི་རིང་བར་ང་
ཚོ་གྲོང་ཚོར་བཅའ་སྡོད་ལས་དོན་ཚོགས་ཆུང་གི་ཚོགས་མི་བརྗེས་པས། ཁོ་དང་
མཐུག་འཕྲད་ངོ་འཕྲད་ཀྱི་གོ་སྐབས་དེ་བས་མེད་པར་གྱུར། དེང་སྐབས་ངས་
257



ལག་ཐོགས་ཁ་པར་ཁ་ཕྱེ་སྟེ་དེ་སྔ་ཁོས་དཔེ་དེབ་ཀློག་འདོན་དང་ལྷ་མོ་འཁྲབ་
སྟོན་བྱེད་ཚུལ་ལ་སོགས་པའི་བརྙན་འཇུག་པར་རིས་དེ་རྣམས་ལ་ལྟ་སྐབས།
སེམས་ནང་ཚོར་སྣང་ཡ་མཚན་ཞིག་འཆར་བ་ནི་ཡང་སྙིང་དགའ་སྣང་ངམ་དྲན་
སྣང་། སྙིང་རྗེ་འམ་བརྩེ་བ་ཅི་ཡིན་ཤོད་པར་དཀའ།
25t



1
:|:
མཇུག་བྱང་།
ད་རེས་གུས་པའི་བསྡུས་དེབ་འདིར་བསྡུས་པའི་བརྩམས་བྱ་འདི་དག་ནི།
མི་ལོ་གསུམ་བཅུ་ལྷག་ཙམ་ནང་གསར་རྩོམ་བྱས་པའི་ཆ་ཤས་ཏེ། བརྩམས་བྱ་
ཁག་གཅིག་2013ལོར་བོད་ལྗོངས་མི་དམངས་དཔེ་སྐྲུན་ཁང་ནས་དཔེ་སྐྲུན་
འགྲེམས་སྤེལ་གནང་བའི་《རྩྭ་ཐང་གི་བུ་མོ་རྩྭ་ཐང་གི་གཏམ་བརྒྱུད་》ནང་
བཀོད་ཟིན། ད་ཐེངས་ཀྱི་བརྩམས་བྱ་འདི་དག་ནས་མང་པོ་ཞིག་ལྗོངས་ཕྱི་ནང་
གི་དུས་དེབ་དང་ཚགས་པར་ཐོག་འཁོད་ཟིན་ཅིང་། དེ་རེས་《 རྩྭ་ཐང་གི་བུ་མོ་
རྩྭ་ཐང་གི་གཏམ་བརྒྱུད་》ནང་མ་འཁོད་པའི་ལྷུག་རྩོམ་དག་གཅིག་བསྡུས་ཀྱིས་
དཔེ་བསྐྲུན་འགྲེམས་སྤེལ་བྱ་ཆེད། སྔར་ཡོད་རྩོམ་ཡིག་གི་བརྗོད་བྱ་སོར་འཇོག་
གི་རྨང་གཞིའི་ཐོག བརྗོད་བྱེད་ཚིག་ལ་ལེགས་བཅོས་འོས་མཚམས་བྱས་ཏེ་
ཀློག་བདེ་ཞིང་རྣ་བར་སྙན་པའི་ཁྱད་ཆོས་ཐོན་གང་ཐུབ་བྱས་ཤིང། དཔེ་དེབ་
ཀྱི་མིང་དུ་《མེ་ཏོག་ལྟ་བུའི་ནམ་ཟླ་》ཞེས་བཏགས་པ་ཡིན། དེར་《མེ་ཏོག་ལྟ་
བུའི་ནམ་ཟླ་》ཞེས་འདོགས་དོན་ནི། རྩོམ་དེབ་དེའི་ནང་མི་ལོ་བཞི་བཅུ་ལྷག་
གི་འཚོ་བས་བདག་ལ་སྦྱིན་པའི་མངར་སྐྱུར་སེམས་ཀྱི་བག་ཆགས་དང་། ངས་
མི་ཚེ་དང་ཚེ་སྲོག་ལ་འཛིན་པའི་ལྟ་ཚུལ། དེ་བཞིན་འཇིག་རྟེན་འདི་ཡི་ཆགས་
འཇིགས་དང་། འཕེལ་འགྲིབ། མི་དང་མི་བར་གྱི་དགའ་སྐྱོ་ཆགས་སྡང་སོགས་
259



ལས་སྐྱེས་པའི་ཡིད་ཀྱི་འཆར་སྒོ་སྣ་ཚོགས་སོགས་བཀོད་པ་ནི་ནམ་དུས་ཀྱི་འཕོ་
འགྱུར་དང་བསྟུན་ཏེ། མཚར་སྡུག་དང་ཉམས་ཉེས་གང་དང་ཅི་ཡང་མྱོང་
བཞིན་པའི་མེ་ཏོག་གི་འཕེལ་འགྱུར་དང་མཚུངས་པས་ཡིན། དབྱར་དུས་སུ་རྩྭ་
ཐང་དང་ནེའུ་གསིང་གི་གི་སྟེང་དུ་རིགས་དང་། ཁ་དོག དྲི་ངད་སོགས་མི་
མཚུངས་པའི་མེ་ཏོག་སྣ་ཚོགས་ཁྲ་ལྷམ་མེར་བཞད་པ་དེ་རྣམས། ནམ་དུས་ཀྱི་
འཕོ་འགྱུར་དབང་གིས་སྐྱེས་ཚུལ་དང་རྙེད་ཚུལ་ཡང་མི་འདྲ་བ་ནི་མི་ཚེའམ་ཚེ་
སྲོག་གི་ཆོས་ཉིད་དང་མཚུངས། མི་ལོ་དེ་ལྟར་མང་པོ་ཞིག་གི་ནང་ངས་མི་ཚེའི་
སྤང་ཁུག་ནས་སེམས་ཀྱི་མེ་ཏོག་སྣ་ཚོགས་འཐུ་གིན་ཆས་ནས་འོང་པས། ད་ལྟ་
ངའི་ལག་གི་སྣ་ཚོགས་མེ་ཏོག་ཆུན་པོ་འདི་ཀློག་པ་པོ་ལྷན་རྒྱས་ཀྱི་སྤྱན་ལམ་དུ་
ཕུལ་བ་ཡིན། གཞན་ཡང་དབྱིན་འགོག་དམག་འཁྲུག་རྒྱབ་ལྗོངས་སུ་བྱས་པའི་
གུས་པའི་བརྩམས་སྒྲུང་རིང་གྲས་《ཆུ་མིག་དགུ་སྒྲིལ་》བརྩིས་ན། གུས་པའི་
ལྷུག་རྩོམ་བསྡུས་དེབ་《མེ་ཏོག་ལྟ་བུའི་ནམ་ཟླ་》ནི་དཔེ་བསྐྲུན་འགྲེམས་སྤེལ་
བྱས་པའི་གུས་པའི་བརྩམས་དེབ་བཞི་པ་དེ་ཡིན་ཞིང་། གུས་པར་འབྲས་བུ་
འདི་ཙམ་ཐོབ་ཐུབ་པ་ནི་བཀའ་དྲིན་ཅན་གྱི་དུས་དེབ་ཁག་དང་། དཔེ་སྐྲུན་
ཁང་ཁག་གི་རྩོམ་སྒྲིག་པ་དང་དབུ་འཛིན་རྣམ་པའི་གཟིགས་སྐྱོང་དང་བྲལ
ཐབས་མེད། འདས་པའི་ལོ་ཟླའི་ནང་བོད་ལྗོངས་མི་དམངས་དཔེ་སྐྲུན་ཁང་གི་
དབུ་འཛིན་རྣམ་པ་དང། ལྷག་པར་དུ་བོད་ཡིག་རྩོམ་སྒྲིག་ཁང་གི་འགན་
འཛིན་རྡོ་སྦིས་ཚེ་རིང་རྡོ་རྗེ་མཆོག་ནས་མ་ཁྱབ་པ་མེད་པའི་ཐུགས་ཁུར་གནང་
བར་བཀའ་དྲིན་སྙིང་དུ་སྒོམ་སྟེ། ཁོང་རྣམ་པ་སྐུ་གཟུགས་གསལ་ཐང་དང་
མཛད་འཕྲིན་ཡར་ངོའི་ཟླ་ལྟར་འཕེལ་བའི་ལྷག་བསམ་དཀར་པོའི་སྨོན་འདུན་
260



བཟང་པོའི་གོ་སྐབས་འདིའི་འོག འབད་པ་ལྷོད་དུ་མེད་པར་བརྩམས་བྱ་གང་
མང་གསར་རྩོམ་གྱིས་བོད་ཀྱི་རྩོམ་རིག་འཕེལ་རྒྱས་ཐད་གསོན་ཤུགས་གསར་
སྣོན་དང་། དཔེ་སྐྲུན་ཁང་ཁག་གི་མཛད་འཕྲིན་ཆུ་མོའི་རྒྱུན་བཞིན་སྲིང་སྟེ།
རང་ལྗོངས་རིག་གནས་བྱ་གཞག་ཁག་དབྱར་མཚོ་བཞིན་རྒྱས་པའི་སྨོན་འདུན་
དང་བཅས།
རྩོམ་པ་པོས།
2014ལོའི་ཟླ་བ་10ཚེས22ཉིན།
261



作
2
010
,
“
……



༄༅། །མེ་ཏོག་ལྟ་བུའི་ནམ་ཟླ།
རྩོམ་པ་པོ།
བུ་ཚེ་རིང་རྒན་པ། །
རྩོམ་སྒྲིག་འགན་འཁུར་བ། རྡོ་སྦིས་ཚེ་རིང་རྡོ་རྗེ། འཛོམས་པ་ལྷ་མོ།
མདུན་ཤོག་མཛེས་ཆོས། སྐལ་ཚེ།
བོད་ལྗོངས་མི་དམངས་དཔེ་སྐྲུན་ཁང་།
དཔེ་སྐྲུན་འགྲེམས་སྤེལ་ཚན་པ་
(ལྷ་ས་གླིང་སྐོར་བྱང་ལམ་སྒོ་ཨང20པ)
པར་འདེབས་ཚན་པ། ལྷ་ས་གྲོང་ཁྱེར་མིང་ཤིན་པར་འདེབས་ཚད་ཡོད་ཀུང་སི།
དེབ་ཚད།
850 x1168 1/32
དཔར་ཤོག
8.375
ཡིག་གྲུངས།
ཁྲི12.9
པར་གཞི།
2016ལོའི་ཟླ་5པར་པར་གཞི་1བསྒྲིགས།
དཔར་ཐེངས། 2016ལོའི་ཟླ་5པར་པར་ཐེངས་1བཏབ་
པར་གྲུངས།
0] =2,000
དཔེ་རྟགས།
ISBN978 -7-223 -04751 -7
རིན་གོང་སྒོར། 23.00
པར་གཞི་སྒེར་བདག་ཡིན་པས་འདྲ་བཅོས་པར་འདེབས་མི་ཆོག



le
2
.
.
3.54
.
..



རྩོམ་ཕྱག་འགན་འཁུར་ག་ཇི་སྤྱིས་ཛརིང་རྡོ་རྗེ་འཛོམས་པ་ལྷ་མོ།
༨ མདུན་ཤོག་མཛེས་འཆོས་པ། སྐལ་ཚེ། ༧༢
ཆུ
རྟ
